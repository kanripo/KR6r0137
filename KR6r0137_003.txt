# -*- mode: mandoku-view -*-
#+TITLE: 弘明集
#+DATE: 2015-08-30 22:22:03
#+PROPERTY: BASEEDITION T
#+PROPERTY: WITNESS WYG
#+PROPERTY: JUAN 3

¶<pb:KR6r0137_WYG_003-1a>
欽定四庫全書
　𢎞明集卷三¶¶
　　　　　　　　　　　　梁　釋僧祐　撰¶
　　與宗居士書　　　　　　　　宋何承天
近得賢從中郎書説足下勤西方法事賢者志其大豈
以萬劫為奢但恨短生無以測冥靈耳冶城慧琳道人
作白黑論乃為衆僧所排擯賴蒙値明主善救得免波
羅夷耳既作比丘乃不應明此白徒亦何爲不言足下
<pb:KR6r0137_WYG_003-1b>
試尋二家誰為長者吾甚昧然望有以佳悟何承天白
　　答何衡陽書　　　　　　　　　　宗炳
所送琳道人白黑論辭清致美但吾闇於照理猶未逺
其意既云幽冥之理不盡於人事周孔疑而不辨釋氏
辨而不實然則人事之表幽闇之理爲取廓然唯空爲
猶有神明邪若廓然唯空衆聖莊老何故皆云有神若
有神明復何以斷其不實如佛言今相與共在常人之
域料度近事猶多差錯以陷患禍及博奕麤藝注意研
<pb:KR6r0137_WYG_003-2a>
之或謂生更死謂死實生近事之中都未見有常得而
無喪者何以決斷天地之外億劫之表冥冥之中必謂
所辨不實邪若推據事不容得實則疑之可也今人形
至麤人神實妙以形從神豈得齊終心之所感崩城隕
霜白虹貫日太白入昴氣禁之醫心作水火冷煖輒應
況今以至明之智至精之志專誠妙徹感以受身更生
於七寶之土何爲不可實哉又云析毫空𣗳無傷垂䕃
之茂離材虚室無損輪奐之美貝錦以繁采發華和羮
<pb:KR6r0137_WYG_003-2b>
以鹽梅致㫖以塞本無之教又不然矣佛經所謂本無
者非謂衆緣和合者皆空也垂䕃輪奐處物自可有耳
故謂之有諦性本無矣故謂之無諦吾雖不悉佛理謂
此唱居然甚矣自古千變萬化之有俄然皆已空矣當
其盛有之時豈不常有也必空之實故俄而得以空邪
亦如惠子所謂物方生方死日方中方睨死睨之實恒
預明於未生未中之前矣愚者不覩其理唯見其有故
齊侯攝爽鳩之餘僞而泣戀其樂賢者心與理一故顔
<pb:KR6r0137_WYG_003-3a>
子庶乎屢空有若無實若虛也自顔已下則各隨深淺
而味其虚矣若又踰下縱不能自清於至言以傾愛競
之惑亦何常無髣髴於一毫豈當反以一火增寒而更
令戀嗜好之欲乎乃云明無常增渴廕之情陳苦僞篤
競辰之慮其言過矣又以舟壑塘駟之論已盈耳於中
國非理之奥故不舉爲教本謂剖析此理更由指掌之
民夫舟壑潛謝佛經所謂見在不住矣誠能明之則物
我常虚豈非理之奥邪葢悟之者寡故不以為教本耳
<pb:KR6r0137_WYG_003-3b>
支公所謂未與佛同也何爲以素聞於中國而蔑其至
言哉又以效神光無徑寸之明驗靈變無纖芥之實徒
稱無量之壽孰見期頤之叟諸若此𩔖皆謂於事不符
夫神光靈變及無量之壽皆由誠信幽奇故將生乎佛
土親映光明其壽無量耳今没於邪見慢誕靈化理固
天隔當何由覩其事之符乎夫心不貪欲為十善之本
故能俯絶地獄仰生天堂即亦服義蹈道理端心者矣
今内懷䖍仰故禮拜悔罪達夫無常故情無所吝委妻
<pb:KR6r0137_WYG_003-4a>
子而為施豈有邀於百倍復何得乃云不由恭肅之意
不乘無吝之情乎泥洹以無樂為樂法身以無身為身
若本不希擬亦可為增躭逸之慮肇好奇之心若誠餐
仰則躭逸稍除而獲利於無利矣又何關利競之俗乎
又云道在無欲而以有欲要之俯仰之間非利不動何
誣佛之深哉夫佛家大趣自以八苦皆由欲來明言十
二因緣使高妙之流朗神明於無生耳欲此道者可謂
有欲於無欲矣至於啓導麤近天堂地獄皆有影響之
<pb:KR6r0137_WYG_003-4b>
實亦由于公以仁活招封嚴氏以好殺致誅畏誅而欲
封者必舍殺而修仁矣厲妙行以希天堂謹五戒以逺
地獄雖有欲於可欲實踐日損之清塗此亦西行而求
郢何患其不至哉又嫌丹青眩媚采之目土木誇好壯
之心成私𣗳之權結師黨之勢要厲精之譽肆陵競之
志固黒蝗之醜或可謂作法於涼其弊猶貪耳何得乃
慢佛云作法於貪邪王莽竊六經以簒帝位秦皇因朝
覲而構阿房寧可復罪先王之禮教哉又云宜廢顯晦
<pb:KR6r0137_WYG_003-5a>
之跡存其所要之㫖示來生者蔽虧於道釋不得已請
問其㫖為欲何要必欲使修利遷善以遂其性矣夫聖
無常心就萬物以為心耳若身死神滅是物之眞性但
當即其必滅之性與周孔并力致教使物無禀則遷善
之實豈不純乎何誑以不滅欺以佛理使燒祝髮膚絶
其牉合所遏苗裔數不可量為害若是以傷盡性之美
釋氏何為其不得已乎若不信之流亦不肯修利而遷
善矣夫信者則必耆域犍陀勒夷陀蜜竺法乘帛法祖
<pb:KR6r0137_WYG_003-5b>
竺法護于法蘭竺法行於道邃闕公則佛圖澄尸梨蜜
郭文舉釋道安支道林逺和尚之倫矣神理風操似殊
不在琳比丘之後寧當妄有毁人理落簪於不實人之
化哉皆靈奇之實引緜邈之心以成神通清眞之業耳
足下籍其不信逺送此論且世之疑者咸亦妙之故自
力白答以塵露衆情夫世之然否佛法都是人興喪所
大何得相與共處以可否之間吾故罄其愚思制明佛
論以自獻所懷始成已令人書寫不及此信晚更遣信
<pb:KR6r0137_WYG_003-6a>
可聞當付往也宗炳白
　　答宗居士書(釋均/善難)　　　　　　　何承天
何承天前送均善論并諮求雅㫖來答周至及以為兹
理興喪宜明不可但處以可否之間吾雖不能一切依
附亦不甚執偏見但求夜光於巨海正自未得耳以爲
佛經者善九流之别家雜以道墨慈悲愛施與中國不
異大人君子仁爲己任心無憶念且以形像彩飾將諧
常人耳目其為糜損尚微其所𢎞益或著是以兼而存
<pb:KR6r0137_WYG_003-6b>
之至于好事者遂以爲超孔越老唯此為貴斯未能求
立言之本而眩惑於末說者也知其言者當俟忘言之
人若唯取信天堂地獄之應因緣不滅之驗抑情菲食
盡勤禮拜庶幾廕羅帳之葢升彌鐙之座淳于生所以
大謔也論云衆聖老莊皆云有神明復何以斷其不如
佛言答曰明有禮樂幽有鬼神聖王所以為教初不昧
其有也若果有來生報應周孔寧當緘默而無片言邪
若夫嬰兒之臨坑凡人爲之駭怛聖者豈獨不仁哉义
<pb:KR6r0137_WYG_003-7a>
云人形至麤人神實妙以形從神豈得齊終答曰形神
相資古人譬以薪火薪弊火微薪盡火滅雖有其妙豈
能獨傳又云心之所感崩城隕霜白虹貫日太白入昴
氣禁之醫冷煖輒應專誠妙感以受身更生七寶之土
何爲不可哉答曰崩城隕霜貫日入昴不明來生之譬
非今論所宜引也又見水火之禁冀其能生七寶之鄉
猶觀大冶銷金冀其能自陶鑄終不能亦可知也又曰
有諦無諦此唱居然甚安自古千變萬化有俄然皆已
<pb:KR6r0137_WYG_003-7b>
空矣當其盛有之時豈不常有必空之實愚者不知其
理唯見其有答曰如論云當其盛有之時已有必空之
實然則即物常空空物為一矣今空有未殊而賢愚異
稱何哉昔之所謂道者於形爲無形於事爲無事恬漠
沖粹養智怡神豈獨愛欲未除宿緣是畏唯見其有豈
復是過以此嗤齊侯猶五十步笑百歩耳又云舟壑潛
謝佛經所謂見在不住誠能明之則物我常虛答曰潛
謝不住豈非自生入死自有入無之謂乎故其言曰有
<pb:KR6r0137_WYG_003-8a>
駭形而無損心有旦宅而無憤死賈生亦云化爲異物
又何足患此達乎死生之變者也而區區去就在生慮
死心繫無量志生天堂吾黨之常虛異於是焉又云神
光靈變及無量之壽皆由誠信幽奇故映其明今没於
邪見理固天隔答曰今亦不從慢化者求其光明但求
之於誠信者耳尋釋迦之教以善權救物若果應驗若
斯何爲不見其靈變以曉邪見之徒豈獨不愛數十百
萬之説而吝俄頃神光徒爲化聲之辯竟無明於眞智
<pb:KR6r0137_WYG_003-8b>
終年疲疫而不知所歸豈不哀哉又云内懷䖍仰故禮
拜悔罪達夫無常故情無所吝委妻子而爲施豈有邀
於百倍答曰繁巧以興事未若除貪欲而息競遵戒以
洗悔未若剪榮冀以全朴況乃誘所尚以祈利忘天屬
以要譽謂之無邀吾不信也又云泥洹以無樂爲樂法
身以無身爲身若誠能餐仰則躭逸稍除獲利於無利
矣答曰泥洹以離苦爲樂法身以接苦爲身所以使餐
仰之徒不能自絶耳果歸於無利勤者何獲而云獲於
<pb:KR6r0137_WYG_003-9a>
無利邪此乃形神俱盡之證恐非雅論所應明言也又
云欲此道者可謂有欲於無欲矣至若啓導麤近者有
影響之實亦猶于公以仁活致封嚴氏以好殺致誅厲
妙行以希天堂謹五戒以逺地獄雖有欲於可欲實踐
日損之塗此亦西行而求郢何患其不至答曰謂麤近
爲啓導比報應於影響不亦善乎但影響所因必稱形
聲尋常之形安得八萬由旬之影乎所滯若有欲於無
欲猶是常滯於所欲夫耳目殊司工藝異業末技所存
<pb:KR6r0137_WYG_003-9b>
慮信不並是以金石克諧泰山不能呈其高鴻鵠方集
冥秋不能傳其旨而欲以有欲成無欲希望就日損雖
云西行去郢兹逺如之何又云若身死神滅是物之眞
性但當與周孔并力致教何爲誑以不滅欺以佛理使
焼祝髮膚絶其牉合以傷盡性之美答曰華戎自有不
同何者中國之人稟氣清和合仁抱義故周孔明性習
之教外國之徒受性剛強貪欲忿戾故釋氏嚴五戒之
科來論所謂聖無常心就物之性者也懲暴之戒莫苦
<pb:KR6r0137_WYG_003-10a>
乎地獄誘善之勸莫美乎天堂將盡殘害之根非中庸
之謂周孔則不然順其天性去其甚泰婬盜著於五刑
酒辜明於周誥春田不圍澤見生不忍死五犯三驅釣
而不綱是以仁愛普洽澤及豚魚嘉禮有常俎老者得
食肉春耕秋收蠶織以時三靈格思百神咸秩方彼之
所爲者豈不𢎞哉又甄供灌之賞嚴疑法之罰述蒲宰
之問爲勸化之本演焄蒿之答明來生之驗袨服盱衡
而矜斯説者其處心亦悍矣論又稱耆陁尸梨之屬神
<pb:KR6r0137_WYG_003-10b>
理風操不在琳比丘後足下既明常人不能料度近事
今何以了其勝否於百年之前數千里之外邪若琳比
丘者僧貌而天虛似夫深識眞僞殊不肯忌經護師崇
飾巧説吾以是敬之孫興公論云竺法護之淵達于法
蘭之純博足下欲比中土何士也及楚英之修仁寺笮
融之賙行饉寧復有清眞風操乎昔在東邑有道含沙
門自吳中來深見勸譬甚有懇誠因畱三宿相爲説練
形澄神之緣罪福起滅之驗皆有條貫吾拱聽讜言申
<pb:KR6r0137_WYG_003-11a>
旦忘寢退以爲士所以立身揚名著信行道者實賴周
孔之教子路稱聞之而未之能行唯恐有聞吾所行者
多矣何遽捨此而務彼又尋稱情立文之制知來生之
爲奢究終身不已之哀悟受形之難再稱聖人我師周
公豈欺我哉緣足下情篤故具陳始末想耆舊大智誨
人不倦於此未默耳前已遣取明佛論遲尋至冀或朗
然於心何承天白
　　答何衡陽書　　　　　　　　　　宗炳
<pb:KR6r0137_WYG_003-11b>
敬覽來論抑裁佛化畢志儒業意義檢著才筆辨覈善
可以警䇿世情實中區之美談也觀足下意非謂制佛
法者非聖也但其法權而無實耳未審竟何以了其無
實今相與斷見事大計失得畧半也靈化超於𤣥極之
表其故糺結於幽㝠之中曾無神人指掌相語徒信史
之闕文於焚燒之後便欲以廢頓神化相助寒心也夫
聖人窮理盡性以至於命物有不得其所若已納之於
隍今誑以不滅欺以成佛使髠首赭衣焚身然指不復
<pb:KR6r0137_WYG_003-12a>
用天分以養父母夫婦父子之道從佛法已來沙河以
西三十六國未暨中華絶此緒者億兆人矣東夷西羌
或可聖賢及由金日磾得來之𩔖將生而不得生者多
矣若使佛法無實納隍之酷豈可勝言及經之權爲合
何道而云欲以矯誑過正以治外國剛强忿戾之民乎
夫忿戾之𩔖約法三章交賞見罰尚不信懼寧當復以
即色本無泥洹法身十二因緣微塵劫數之言以治之
乎稟此訓者皆足下所謂稟氣清和懷仁抱義之徒也
<pb:KR6r0137_WYG_003-12b>
資清和以疎微言厲義性以習妙行故遂能澄照觀法
法照俱空而至於道皆佛經所載而足下所信矣至若
近世通神令德若孫興公所讚八賢支道林所頌五哲
皆時所共高故二子得以綴筆復何得謂其妄語乎孫
稱竺法䕶之淵達于法蘭之淳博吾不關雅俗不知當
比何士然法蘭弟子道邃未逮其師孫論之時以對勝
流云謂庾文秉也是護蘭二公當又出之吾都不識琳
比丘又不悉世論若足下謂與文秉等者自可不後道
<pb:KR6r0137_WYG_003-13a>
邃猶當後護蘭也前評未爲失言誠能僧貌天虛深識
眞僞何必非天帝釋化作故激厲以成佛邪白黒論未
可以爲誠實也來告所疑若實有來生報應周孔何故
默無片言此固偏見之恒疑也眞宜所共明夫聖神𤣥
發感而後應非先物而唱者也當商周之季民墜塗炭
殺逆橫流舉世情而感聖者亂也故六經之應治而已
矣是以無佛言焉劉向稱禹貢九州葢述山海所記申
毒之民偎人而愛人郭璞謂之天竺浮屠所興雖此之
<pb:KR6r0137_WYG_003-13b>
所夷然萬土星陳於太虚竟知孰爲華哉推其偎愛之
感故浮屠之化應焉彼之麤者雜有亂虐君臣治此之
精者隨時抱道情佛事亦存雖可有稟法性於伊洛湌
真際於洙泗苟史佚以非治道而不書卜商以皆儒術
而弗編縱復或存於複壁之外典復爲秦王所燒周孔
之無言未必審也夫𤣥虛之道靈仙之事世典未嘗無
之而夫子道言逺見莊周之篇瑶池之宴乃從汲冢中
出然則治之五經未可以塞天表之奇化也難又曰若
<pb:KR6r0137_WYG_003-14a>
即物常空空物爲一空有未殊何得賢愚異稱夫佛經
所稱即色為空無復異者非謂無有有而空耳有也則
賢愚異稱空也則萬異俱空夫色不自色雖色而空縁
合而有本自無有皆如幻之所作夢之所見雖有非有
將來未至過去已滅見在不住又無定有凡此數義皆
𤣥聖致極之理以言斥之誠難朗然由此觀物我亦實
覺其昭然所以曠焉增洗汰之清也足下當何能安之
又云形神相資古人譬之薪火薪弊火微薪盡火滅雖
<pb:KR6r0137_WYG_003-14b>
有其妙豈能獨存夫火者薪之所生神非形之所作意
有精麤感而得形隨之精神極則超形獨存無形而神
存法身常住之謂也是以始自凡夫終則如來雖一生
尚麤苟有識向萬劫不没必習以清升螟蛉有子蜾蠃
負之况在神明理廕寶積之葢升鐙王之座何爲無期
又疑釋迦以盡權救物豈獨不愛數十百萬之説而吝
俄頃神光不以曉邪見之徒夫雖云善權感應顯昧各
依罪福昔佛爲衆説又放光明皆素積妙誠故得神遊
<pb:KR6r0137_WYG_003-15a>
若時言成已著之筌故慢者可覩光明發由觀照邪見
無緣瞻灑今覩經而不悛其慢光灑夫復何益若誠信
之賢獨朗神照足下復何由知之而言者㑹復謂是妄
説耳恒星不見夜明也考其年月即佛生放光之夜也
管幼安風夜泛海同侣皆没安於闇中見光投光赴島
闔門獨濟夫佛無適莫唯善是應而致應若王祥郭巨
之𩔖不可稱説即亦見光之符也豈足下未見便無佛
哉又陳周孔之盛唯方佛爲𢎞然此國治世君王之盛
<pb:KR6r0137_WYG_003-15b>
耳但精神無滅冥運而已一生瞬息之中八苦備有雖
尅儒業以整俄頃而未幾已滅三監之難父子相疑兄
弟相戮七十二子雖復升堂入室年五十者曾無數人
顔夭冉疾由⬤予族賜滅其鬚匡陳之苦豈可勝言忍
饑𢎞道諸國亂流竟何所救以佛法觀之唯見其哀豈
非世物宿緣所萃邪若所被之實理於斯猶未爲深𢎞
若使外率禮樂内修無生澄神於泥洹之境以億劫爲
當年豈不誠𢎞哉事不傳後理未可知幸勿據麤跡而
<pb:KR6r0137_WYG_003-16a>
云周孔則不然也人皆謂佛妄語山海經説死而更生
者甚衆崑崙之山廣都之野軒轅之丘不死之國氣不
寒暑鳯卵是食甘露是飲廕玗琪之𣗳㰱朱泉人皆數
千歲不死及化爲黃能入于羽淵申生伯有之𩔖丘明
所說亦不少矣皆可推此之麤以信彼之精者也承音
有道聞佛法而斂衽者必不啻作蒲城之死士可知矣
當由所聞者未高故邪足下所聞者高於今猶可豹變
也人是精神物但使歸信靈極粗稟教誡縱復微薄亦
<pb:KR6r0137_WYG_003-16b>
足爲感感則彌升豈非脫或不滅之良計邪昔不滅之
實事如佛言而神背心毁自逆幽司安知今生之苦毒
者非往生之故爾邪輕以獨見慠尊神之訓恐或自貽
伊阻也佛經説釋迦文昔爲小乘比丘而毁大乘猶爲
此備苦地獄經厯劫數況都不信者邪復何以斷此經
必虚乎足下所詰前書中語爲因琳道人章句耳其意
既已粗達不能復一二辯答所製明佛論已事事有通
今付往足下力爲善尋具告中否老將死以此續其書
<pb:KR6r0137_WYG_003-17a>
耳此書至便倚索答殊不密悉宗炳白
　　答宗居士書　　　　　　　　　何承天
重告并省大論置陣如項籍既足下以賤漢祖況弱士
乎證譬堅明文詞淵富誠欲廣其利澤施及凡民深知
君子之用心也足下方欲影響以神其教故宜緘默成
人之美但當謂外國之事或非中華所務是以有前言
耳果今中外宜同余則陋矣敢謝不敏雖然猶有所懷
夫明天地性者不致惑於迂怪識盛衰之逕者不役心
<pb:KR6r0137_WYG_003-17b>
於理表儻令雅論不因善權篤誨皆由情發豈非通人
之蔽哉未緣言對聊以代面何承天白
　　喻道論¶　　　　　　　　　　　晉¶孫綽¶
或有疑至道者喻之曰夫六合遐邈庶𩔖殷¶充千變萬
化渾然無端是以有方之識各期¶所見鱗介之物不達
臯壤之事毛羽之族不¶識流浪之勢自得於窞井者則
怪遊溟之量¶翻翥於數仞者則疑沖天之力纒束世教
之¶内肆觀周孔之跡謂至德窮於堯舜微言盡¶乎老易
<pb:KR6r0137_WYG_003-18a>
焉復覩夫方外之妙趣寰中之𤣥照¶乎悲夫章甫之委
裸俗韶夏之棄鄙俚至眞¶絶於漫習大道廢於曲士也
若窮迷而不遷¶者非辭喻之所感試明其旨庶乎有悟
於其¶聞者焉¶
夫佛也者體道者也道也者導物者也應感¶順通無爲
而無不爲者也無爲故虚寂自然¶無不爲故神化萬物
萬物之求卑高不同故¶訓致之術或精或麤悟上識則
舉其宗本不¶順者復殃放酒者羅刑婬爲大罰盜者¶抵
<pb:KR6r0137_WYG_003-18b>
罪三辟五刑犯則無赦此王者之常制¶宰牧之所司也
若聖王御世百司明達則向¶之罪人必見窮測無逃形
之地矣使姦惡者¶不得容其私則國無違民而賢善之
流必見¶旌叙矣且君明臣公世清理治猶能令善惡¶得
所曲直不濫况神明所莅無逺近幽深聰<md:KR6r0137_T_003-0016c>¶明正直罰惡
祐善者哉故毫⬤之功錙銖之¶釁報應之期不可得而
差矣厯觀古今禍福¶之證皆有由緣載籍昭然豈可掩
哉何者隂¶謀之門子孫不昌三世之將道家明忌斯非¶
<pb:KR6r0137_WYG_003-19a>
兵凶戰危積殺之所致邪若夫魏顆從治¶而致結草之
報子都守信而受騘驥之錫齊¶襄委罪故有墜車之禍
晉惠棄禮故有弊韓¶之困斯皆死者報生之驗也至於
宣孟愍翳¶桑之饑漂母哀淮隂之憊並以一餐拯其懸¶
餒而趙蒙倒戈之祐母荷千金之賞斯一獲¶萬報不踰
世故立德闇昧之中而慶彰萬物¶之上陰行陽曜自然
之勢譬猶灑粒於土¶壤而納百倍之收地穀無情於人
而自然之¶利至也¶
<pb:KR6r0137_WYG_003-19b>
或難曰報應之事誠皆有徵則周孔之教何¶不去殺而
少正卯刑二叔伏誅邪¶答曰客可謂達教聲而不體教
情者也謂聖¶人有殺心乎曰無也答曰子誠知其無心
於¶殺殺固百姓之心耳夫時移世異物有薄¶淳結繩之
前陶然太和暨於唐虞禮法始¶興爰逮三代刑網滋彰
刀斧雖嚴而猶不¶懲至于君臣相滅父子相害吞噬之
甚過於¶豺虎聖人知人情之固於殺不可一朝而息¶故
漸抑以求厥中猶蝮蛇螫足斬之以全身¶癰疽附體決
<pb:KR6r0137_WYG_003-20a>
之以救命亡一以存十亦輕重¶之所權故刑依秋冬所
以順時殺春蒐夏苗¶所以簡胎乳三驅之禮禽來則韜
弓聞聲覩¶生肉至則不食釣而不綱弋不射宿其於¶蜫
蟲每加隱惻至於議獄緩死眚災肆赦刑<md:KR6r0137_T_003-0017a>¶疑從輕寧失
有罪流涕授鉞哀矜勿喜生育¶之恩篤矣仁愛之道盡
矣所謂爲而不恃長¶而不宰德被而功不在我日用而
萬物不知¶舉兹以求足以悟其歸矣¶
或難曰周孔適時而教佛欲頓去之將何以¶懲暴止姦
<pb:KR6r0137_WYG_003-20b>
綂理羣生者哉¶答曰不然周孔即佛佛即周孔葢外内
名之¶耳故在皇爲皇在王爲王佛者梵語晉訓覺¶也覺
之寫義悟物之謂猶孟軻以聖人爲先¶覺其㫖一也應
世軌物葢亦隨時周孔救極¶弊佛教明其本耳共爲首
尾其致不殊即如¶外聖有深淺之跡堯舜世夷故二后
高讓湯¶武時難故兩君揮戈淵默之與赫斯其跡則¶胡
越然其所以跡者何嘗有際哉故逆尋¶者每見其二順
通者無往不一¶
<pb:KR6r0137_WYG_003-21a>
或難曰周孔之教以孝爲首孝德之至百¶行之本本立
道生通于神明故子之事親¶生則致其養没則奉其祀
三千之責莫大¶無後體之父母不敢夷毁是以樂正傷
足¶終身含愧也而沙門之道委離所生棄親¶即疏刓剔
鬚髮殘其天貌生廢色養終絶¶血食骨肉之親等之行
路背理傷情莫此之¶甚而云𢎞道敦仁廣濟羣生斯何
異斬刈根¶本而修枝榦而言不殞碩茂未之聞見皮之¶
不存毛將安附此大乖於世教子將何以祛¶之¶答曰此
<pb:KR6r0137_WYG_003-21b>
誠窮俗之所甚惑倒見之爲大謬¶諮嗟而不能默已者
也夫父子一體惟命同¶之故母囓其指兒心懸駭者同
氣之感也<md:KR6r0137_T_003-0017b>¶其同無間矣故唯得其歡心孝之盡也父隆¶
則子貴子貴則父尊故孝之爲貴貴能立身¶行道永光
厥親若匍匐懷袖日御三牲而不¶能令萬物尊已舉世
我賴以之養親其榮近¶矣夫緣督以爲經守柔以爲常
形名兩絶¶親我交忘養親之道也既已明其宗且復¶爲
客言其次者夫忠孝名不並立潁叔違君¶書稱純孝石
<pb:KR6r0137_WYG_003-22a>
碏戮子武節乃全傳曰子之能¶仕父教之忠䇿名委質
貳乃辟也然則結纓¶公朝者子道廢矣何則見危授命
誓不顧親¶皆名注史筆事標教首記注者豈復以不¶孝
爲罪故諺曰求忠臣必於孝子之門明其¶雖小違於此
而大順於彼矣且鯀放遐裔而¶禹不告退若令委堯命
以尋父屈至公於私¶慼斯一介之小善非大者逺者矣
周之泰¶伯逺棄骨肉託跡殊域祝髮文身存亡不反¶而
論稱至德書著大賢誠以其忽南面之尊¶保沖虛之貴
<pb:KR6r0137_WYG_003-22b>
三讓之功逺而毁傷之過微¶也故能大革夷俗流風垂
訓夷齊同餓首陽¶之上不恤孤竹之𦙍仲尼目之爲仁
賢評¶當者寧復可言悖德乎梁之高行毁容守節¶宋之
伯⬤順理忘生並名冠烈婦德範諸姬¶秉二婦之倫免
愚悖之譏耳率此以談在¶乎所守之輕重可知也昔佛
爲太子棄國學¶道欲全形以遁恐不免維縶故釋其鬚¶
髮變其章服既外示不及内修簡易於是捨¶華殿而即
曠林解龍衮以衣鹿裘遂垂條爲¶宇藉草爲茵去櫛梳
<pb:KR6r0137_WYG_003-23a>
之勞息湯沐之煩頓馳¶騖之轡塞欲動之門目遏𤣥黃
耳絶淫聲口<md:KR6r0137_T_003-0017c>¶忘甘苦意放休戚心去於累胷中抱一載¶
平營⬤内思安般一數二隨三止四觀五¶還六淨遊志
三四出入十二門禪定拱默山¶停淵淡神若寒灰形猶
枯木端坐六年道成¶號佛三達六通正覺無上雅身丈
六金色焜¶燿光遏日月聲協八風相三十二好姿八十¶
形偉羣有神足無方於是遊步三界之表恣¶化無窮之
境迴天儛地飛山結流存亡倐忽¶神變緜邈意之所指
<pb:KR6r0137_WYG_003-23b>
無往不通大範羣邪遷¶之正路衆魔小道靡不遵服于
斯時也天清¶地潤品物咸亨蠢蠕之生浸毓靈液枯槁
之¶𩔖改瘁爲榮還照本國廣敷法音父王感悟¶亦升道
場以此榮親何孝如之於是後進¶篤志之士被服𢎞訓
思齊高軌皆由父老不異¶所尚承歡心而後動耳若有
昆弟之列者則¶服養不廢既得𢎞修大業而恩紀不替
且令¶逝没者得福報以生天不復顧歆於世祀斯¶豈非
兼善大通之道乎夫東鄰宰牛西鄰禴¶祀殷美黍稷周
<pb:KR6r0137_WYG_003-24a>
尚明德興喪之期於兹著¶矣佛有十二部經其四部專
以勸孝爲事慇¶懃之㫖可謂至矣而俗人不詳其源流
未涉¶其場肆便瞽言妄說輒生攻難以螢燭之見¶疑三
光之盛芸隙之滴怪淵海之量以誣罔¶爲辨以果敢爲
名可謂狎大人而侮天命者¶也¶
　
　
　
<pb:KR6r0137_WYG_003-24b>
　
　
　
　
　
　
　
　𢎞明集卷三
<pb:KR6r0137_WYG_003-25a>
音釋(𢎞第三/)
　窞(徒敢切/坎底也)翥(章恕切/飛舉貌)憊(蒲拜切/疲也)螫(施隻切蟲/行毒也)刓(五丸/切剸)
　(也/)匍匐(匍薄胡切匐蒲北/切匍匐盡力行也)碏(七各切/人名)鯀(古本切/禹父名)騖(亾/遇)
　(切馳/也)毓(余六切/養也)禴(以灼切/祭也)眩(黄絹切/惑也)焄(許云切/香氣也)□(黄/絹)
　(切盛/服也)讜(多朗切/直言也)覈(下革切/考也)糺(居⬤切/繞也)赭(章也切/赤色也)磾(都/奚)
　(切日磾/人名)㰱(所洽切/歠也)能(奴來切能/屬獸也)
