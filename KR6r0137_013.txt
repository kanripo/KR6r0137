# -*- mode: mandoku-view -*-
#+TITLE: 弘明集
#+DATE: 2015-09-11 04:04:21
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 12

奉法要　晉郄超¶¶¶
三自歸者歸佛歸十二部經歸比丘僧過去¶現在當
来三世十方佛三世十方經法三¶世十方僧毎禮拜
懺悔皆當至心歸命幷慈¶念一切衆生願令悉得度
脫外國音稱南無¶漢曰歸命佛者漢音曰覺僧者漢
音曰衆五¶戒一者不殺不得教人殺常當堅持盡形
夀<md:KR6r0137_T_013-0086b>¶二者不盜不得教人盜常當堅持盡形夀¶三者不
婬不得教人婬常當堅持盡形夀四¶者不欺不得教
<pb:KR6r0137_SBCK_013-1b>
人欺常當堅持盡形夀五者¶不飲酒不得以酒為惠
施常當堅持盡形夀¶若以酒為藥當推其輕重要於
不可致醉¶醉有三十六失經教以為深戒不殺則長¶
夀不盜則常泰不婬則清淨不欺則人常敬¶信不醉
則神理明治已行五戒便修歲三月¶六齋歲三齋者
正月一日至十五日五月一¶日至十五日九月一日
至十五日月六齋者¶月八日十四日十五日二十三
日二十九日三¶十日凡齋日皆當魚肉不御迎中而
食既中¶之後甘香美味一不得嘗洗心念道歸命三¶
尊悔過自責行四等心逺離房室不著六欲¶不得鞭
<pb:KR6r0137_SBCK_013-2a>
撾罵詈乘駕牛馬帶持兵仗婦人則¶兼去香花脂粉
之飾端心正意務存柔順齋¶者普為先亡見在知識
親屬并及一切衆生¶皆當因此至誠⬤想感發心既
感發則終¶免罪苦是以忠孝之士務加勉勵良以兼
拯¶之功非徒在已故也齋日唯得專惟⬤觀講¶誦法
言若不能行空當習六思念六思念¶者念佛念經念
僧念施念戒念天何謂念天¶十善四等為應天行又
要當稱力所及勉濟¶衆生¶十善者身不犯殺盜婬意
不嫉恚癡口不妄¶言綺語兩舌惡口何謂不殺常當
矜愍一切¶蠕動之⬤雖在困急終不害彼利已凡衆
<pb:KR6r0137_SBCK_013-2b>
生危¶難皆當盡心營救隨其水陸各令得所疑有¶為
己殺者皆不當受何謂為盜凡取非己有<md:KR6r0137_T_013-0086c>¶不問小大
及莅官不清皆謂之盜何謂為婬¶一切諸著普謂之
婬施之色欲非正匹偶皆¶不得犯¶又私竊不公亦兼
盜罪所謂嫉者謂妬忌也¶見人之善見人有德皆當
代之懽喜不得有¶爭競憎嫉之心所謂恚者心懷忿
恨藏結於¶内所謂癡者不信大法疑昧經道何謂妄
言¶以無為有虛造無端何謂綺語文飾巧言華¶而不
實何謂兩舌背向異辭對此說彼何謂¶惡口謂罵詈
也¶或云口說不善之事令人承以為辠亦為惡¶口凡
<pb:KR6r0137_SBCK_013-3a>
此十事皆不得暫起心念是為十善亦¶謂十戒五戒
檢形十善防心事有疎密故報¶有輕重凡在有方之
境緫謂三界三界之内¶凡有五道一曰天二曰人三
曰畜生四曰餓¶⬤五曰地獄全五戒則人相備具十
善則生¶天堂全一戒者則亦得為人人有髙卑或¶夀
天不同皆由戒有多少反十善者謂之十¶惡十惡畢
犯則入地獄抵揬强梁不受忠諫¶及毒心内盛狥私
欺紿則或墮畜生或生¶蛇虺慳貪專利常苦不足則
墮餓⬤其罪¶差輕少而多陰私情不公亮皆墮⬤神
雖¶受微福不免苦痛此謂三塗亦謂三惡道¶色痛痒
<pb:KR6r0137_SBCK_013-3b>
思想生⬤識謂之五陰凡一切外物¶有形可見者爲
色失之則憂惱爲痛得之則懽¶喜爲痒未至逆念爲
思過去追憶爲想心念¶始起爲生想過意識滅爲⬤
曾關於心戢而¶不⬤爲識識者經歷累劫猶萌之於
懷雖昧¶其所由而滯於根濳結始自毫氂終成淵岳<md:KR6r0137_T_013-0087a>¶是以學者務愼所習¶五葢一曰貪婬二曰瞋恚三曰
愚癡四曰邪¶見五曰調戲别而言之求欲爲貪耽著
爲¶婬外⬤爲瞋内結爲恚繫於縛著觸理倒惑¶爲愚
癡生死因緣癡爲本一切諸著皆始於¶癡地獄苦酷
多由於恚¶經云卒鬭殺人其罪尚輕懷毒陰謀則累
<pb:KR6r0137_SBCK_013-4a>
劫¶彌結無解脫之期¶六情一名六衰亦曰六欲謂目
受色耳受聲¶鼻受香舌受味身受細滑心受識識者
即上¶所謂識隂者也五隂六欲葢生死之原本罪¶苦
之所由消禦之方皆具載衆經¶經云心作天心作人
心作地獄心作畜生乃¶至得道者也亦心也凡慮發
乎心皆念念受¶報雖事未及形而幽對冥構夫情念
圎速倐¶忽無間機動毫端遂充宇宙罪福形道靡不¶
由之吉凶悔吝定於俄頃是以行道之人每¶愼獨於
心防微慮始以至理為城池常領本¶以御末不以事
形未著而輕起心念豈唯言¶出乎室千里應之莫見
<pb:KR6r0137_SBCK_013-4b>
乎隱所愼在形哉¶異出十二門經云人有善恒當掩
之有惡宜¶令彰露夫君子之心無適無莫過而無悔
當¶不自得宜其任行藏於所遇豈有心於隱顯¶然則
教之所施其在常近乎原夫天理之於¶罪福外泄則
愈輕内結則彌重既跡著於人¶事必有損於冥應且
伐善施勞有生之大情¶匿非文過品物之所同善著
則跡彰跡彰則¶譽集茍情係沮勸而譽集於外藏吝
之心必¶盈乎内且人之君子猶天之小人況乎仁德<md:KR6r0137_T_013-0087b>¶未至而名浮於實獲戾幽冥固必然矣夫茍¶非備德
安有不周坦而公之則與事而散若¶乃負理之心銘
<pb:KR6r0137_SBCK_013-5a>
之懷抱而外修情懇以免人¶尤收集俗譽大誣天理
自然之舋得不愈重¶乎是以莊生亦云為不善於幽
昧之中⬤神¶得而誅之且人之情也不愧於理而愧
乎物¶愆著則毁至毁至而恥生情存近復則弊不¶至
積恃其不彰則終莫悛革加以天舋内充¶而懼其外
顯則幽慮萬端巧防彌密窮年所¶存唯此之務天殃
物累終必頓集葢由不防¶萌謀始而匿非揚善故也¶
正齋經云但得⬤人百善不得⬤人一惡⬤¶人之善
善心便生⬤人之惡便起忿意意始¶雖微漸相資積
是以一善生巨億萬善一惡¶生巨億萬惡古人云兵
<pb:KR6r0137_SBCK_013-5b>
家之興不過三世陳¶平亦云我多隂謀子孫不昌引
以為教誠足¶以有⬤然齊楚享遺嗣於累葉顔冉靡
顯報¶於後昆既已著之於事驗不俟推理而後明¶也
且鯀殛禹興魣鮒異形四辠不及百代¶通典哲王御
世猶無婬濫况乎自然⬤應不¶以情者而令罪福錯
受善惡無章其誣理也¶固亦深矣且秦制收帑之刑
猶以犯者為¶主主嬰其罰然後責及其餘若舋不當
身而¶殃延親屬以兹制法豈唯聖典之所不容固¶亦
申韓之所必去矣是以泥洹經云父作不¶善子不代
受子作不善父亦不受善自獲福¶惡自受殃至矣哉
<pb:KR6r0137_SBCK_013-6a>
斯言允心應理然原夫世¶教之興豈不以情受所存
不止乎已所及彌¶廣則誡懼愈深是以韜理實於韞
櫝毎申近<md:KR6r0137_T_013-0087c>¶以斂麤進無虧於懲勸而有適於物宜有
懷¶之流宜畧其事而喻深領幽㫖若乃守文而¶不通
其變狥教而不達教情以之處心循¶理不亦外乎¶夫
罪福之於逆順固必應而無差者也茍昧¶斯道則邪
正無位寄心無凖矣至於考之當¶年信漫而少徴理
無愆違而事不恒著豈得¶不歸諸宿緣推之来世邪
是以有心於理¶者審影響之難誣廢事證而冥寄達
天網之¶宏踈故期之於靡漏悟運往之無間混萬劫
<pb:KR6r0137_SBCK_013-6b>
於一朝括三世而⬤同要終歸於必至豈以¶顯昧改
心淹逺革慮哉此最始信之根主¶而業心所深期也¶
十二門經云有時自計我端正好便當自念¶身中無
所有但有肝腸脾肺骨血屎溺有何¶等好復觀他人
身中惡露皆如是若慳貪意¶起當念財物珍寶生不
持来死不俱去而流¶遷變化朝夕難保身不久存物
無常主宜及¶當年施恩行惠贍乏以財救疾以藥終
日欣¶欣務存營濟若瞋恚意起當深生平等兼䕶¶十
戒差摩竭云菩薩所行忍辱為大若罵詈¶者嘿而不
報若撾捶者受而不校若瞋怒者¶慈心向之若謗毁
<pb:KR6r0137_SBCK_013-7a>
者不念其惡法句又云受¶辱心如地行忍如門閫地
及門閫葢取其¶藏垢納洿終日受踐也成具經曰彼
以四過¶加已則覺知口之失也報以善言和語至誠¶
不飾四過者上之所謂兩舌惡口妄言綺語¶也夫彼
以惡来我以善應茍心非木石理無¶不感但患處之
不恒⬤之不積耳茍能每事<md:KR6r0137_T_013-0088a>¶思忍則悔吝消於現世
福報顯於將来¶賢者德經云心所不安未常加物即
近而言¶則忠恕之道推而極之四等之義四等者何¶
慈悲喜䕶也何謂為慈愍傷衆生等一物我¶推已恕
彼願令普安愛及昆蟲情無同異何¶謂為悲博愛兼
<pb:KR6r0137_SBCK_013-7b>
拯雨淚惻心要令實功潛¶著不直有心而已何謂為
喜歡恱柔軟施而¶無悔何謂為愛䕶隨其方便觸⬤
善救津梁¶㑹通務存⬤濟能行四等三界極尊但未
能¶冥心無兆則有數必終是以本起經云諸天¶雖樂
福盡亦喪貴極而無道與地獄對門成¶具又云福者
有苦有盡有煩勞有往還泥洹¶經曰五道無安唯無
為快經稱行道者先當¶捨世八事利衰毁譽稱譏苦
樂聞善不喜聞¶惡不懼信心天固沮勸無以動其志
理根¶於中外物不能干其慮且當年所遇必由宿¶緣
宿緣⬤運信同四時其来不可禦其去不¶能止固當
<pb:KR6r0137_SBCK_013-8a>
順而安之恱而畢之精勤增道習期¶諸⬤心形報既
廢乃獲大安耳夫理本於心¶而報彰於事猶形正則
影⬤聲和而響順此¶自然玄應孰有爲之者哉然則
契心神道固¶冝期之通理務存遠大虗中正已而無
希外¶助不可接以卑瀆要以情求此乃厝懷之關¶鍵
學者所宜思也或謂心念必報理同影響¶但當求已
而已固無事於幽冥原經教之設¶葢所以悟夫求已
然求已之方非教莫悟悟¶因乎教則功由神道欣感
⬤中必形於事¶亦由詠歌不足係以手舞然則奉而
尊之葢¶理所不必須而情所不能廢冝縱已深體敎<md:KR6r0137_T_013-0088b>¶
<pb:KR6r0137_SBCK_013-8b>
㫖忘懷欣想將以已引物自周乎衆所以¶固新渉之
志而令寄懷有擬¶經云生苦老苦病苦死苦怨憎㑹
苦恩愛别¶離苦所求不得苦遇此諸苦則宜深惟緣
對¶兼覺魔偽開以達觀⬤以等心且區區一生¶有同
過隙所遇雖殊終歸枯朽得失少多固¶不足計該以
數塗則此心自息又茍未入道¶則休戚迭用聚散去
来賢愚同致是以經¶云安則有危得則有喪合㑹有
離生則有死¶葢自然之常勢必至之定期推而安之
則無¶往不夷¶維摩詰云一切諸法從意生形然則兆
動於¶始事應乎未念起而有慮息則無意之所安¶則
<pb:KR6r0137_SBCK_013-9a>
觸遇而夷情之所閡則無往不滯因此而¶言通滯之
所由在我而不在物也若乃懼生¶於心則舋乘於外
外舋既乘内懼愈結茍患¶失之無所不至矣是以經
稱丈夫畏時非人¶得其便誠能住心以理天關内固
則人⬤罔¶間緣對自息萬有無以攖衆邪不能襲¶四
非常一曰無常二曰苦三曰空四曰非¶身少長殊形
陵谷易處謂之無常盛衰相¶襲欣極必悲謂之為苦
一切萬有終歸於無¶謂之為空神無常宅遷化靡停
謂之非身經¶稱處惑樂之地覺必苦之對葢推代謝
於往¶復審樂往則哀来故居安慮危夕惕榮觀若¶夫
<pb:KR6r0137_SBCK_013-9b>
深於苦者謂之見諦達有心則有滯有滯¶則苦存雖
貴極人天地兼崇髙所乘愈重矜¶著彌深情之所樂
於理愈苦故經云三界皆¶苦無可樂者又云五道衆
生共在一大獄中<md:KR6r0137_T_013-0088c>¶茍心係乎有則罪福同貫故總謂
三界為一¶大獄佛問諸弟子何謂無常一人曰一日
不¶可保是為無常佛言非佛弟子一¶人曰食頃不可
保是為無常佛言非佛弟¶子一人曰出息不報便就
後世是為無常佛¶言眞佛弟子夫無常顯證日陳於
前而萬代¶同歸終莫之悟無瞬息之安保永世之計
懼¶不在交則每事殆懈以之進德則功無覆簣¶以之
<pb:KR6r0137_SBCK_013-10a>
治心則墯其所習是以有道之士指寸¶陰而惜逝恒
自强於鞭後業與時競惟日不¶足則亂念無因而生
緣對靡由而起¶六度一曰施二曰戒三曰忍辱四曰
精進¶五曰一心六曰智慧積而能散潤濟衆生施¶也
謹守十善閑邪以誠戒也犯而不校常¶善下人忍辱
也勤行所習夙夜匪懈精進¶也專心守意以約斂衆
一心也凡此五事行¶以有心謂之俗度領以兼忘謂
之道慧本起¶經云九十六種道術各信所事皆樂生
安孰¶知其惑夫欣得惡失樂存哀亡葢弱喪之常¶滯
有生所感同然冥力潛謝非矜戀所留¶對至而應豈
<pb:KR6r0137_SBCK_013-10b>
智用所制是以學者必歸心化¶本領觀⬤宗玩之珍
之則衆念自廢廢則有¶忘有忘則緣絶緣報既絶然
後入於無生既¶不受生故能不死是以普耀經云無
所從生¶靡所不生於諸所生而無所生泥洹經云心¶
識靜休則不死不生心為種本行為其地報¶為結實
猶如種殖各以其⬤時至而生弗可¶遏也種十善戒
善則受生之報具於上章加¶種禪等四空則貴極天
道四空及禪數經具<md:KR6r0137_T_013-0089a>¶載其義從第一天至二十八天
隨其事行福¶轉倍增種非常禪諦背有著無則得羅
漢¶泥洹不忌有為不係空觀遇理而冥無執無¶寄為
<pb:KR6r0137_SBCK_013-11a>
無所種既無所種故不受報廓然⬤廢¶則佛之泥洹
泥洹者漢曰無為亦曰滅度維¶摩詰曰彼六師者⬤
倚為道從是師者為住¶諸見為墮邊際為歸八難不
得離生死道也¶雖⬤心屢習而介然微動猶均被六
師同滯¶一有况貪生倚想執我捍化雖復福踰山河¶
貴極三界倚伏旋還終墜罪苦豈獲寧神大¶造泊然
⬤夷哉¶夫生必有情天勢率至不宅於善必在於惡¶
是以始行道者要必有寄寄之所因必因乎¶有有之
所資必資乎煩是以經云欲於空¶中造立宫室終不
能成取佛國者非於空也¶然則五度四等未始可廢
<pb:KR6r0137_SBCK_013-11b>
但當即其事用而¶去其忮心歸佛則解佛無歸於戒
則無¶功於戒則禪諦與五陰俱冥末用與本觀同¶盡
雖復衆行兼陳固是空中行空耳或以為¶空則無行
行則非空既已有行無乃失空¶乎夫空者忘懷之稱
非府宅之謂也無誠無¶矣存無則滯封有誠有矣兩
忘則⬤解然則¶有無由乎方寸而無係於外物器象
雖陳於¶事用感絶則理冥豈滅有而後無階損以至¶
盡哉由此言之有固非滯滯有則背宗反流¶歸根任
本則自暢是以開士深行統以一貫¶達萬像之常冥
乘所寓而⬤領知来理之先¶空恒得之於同致悟四
<pb:KR6r0137_SBCK_013-12a>
色之無朕順本際¶而偕廢審衆觀之自然故雖行而
靡跡方等<md:KR6r0137_T_013-0089b>¶深經每泯一三世而未嘗謂見在為有則
空¶中行空㫖斯見矣¶
　　庭詰二章　顔延之¶
達見同善通辯異科一曰言道二曰論心三¶曰校理
言道者本之於天論心者議之於¶人校理者取之於
物從而别之由塗參陳要¶而會之終致可一若夫⬤
神之經窮明之⬤¶義兼三端至無二極但語出梵方
故見猜世¶學事起殊倫故獲非恒情天之賦道非羌¶
胡華人之禀靈豈限外内一以此思可無臆¶裁¶為道
<pb:KR6r0137_SBCK_013-12b>
者葢流出於仙法故以練形爲上崇佛¶者本在於神
教故以治心爲先練形之家必¶就深曠反飛靈糇丹
石粒芝精所以還年却¶老延華駐彩欲使體合纁霞
軌遍天海此其¶所長及僞者爲之則忌災祟課粗願
混士¶女亂妖正此其巨蠹也治心之術必辭親偶¶閉
身性師淨覺信緣命所以反壹無生尅成¶聖業智邈
大明志狹恒劫此其所䝿及詭者¶爲之則藉髮落狎
菁華⬤榮聲謀利論此其¶甚誣物有不然事無不弊
衡石日陳猶¶患差忒況神道不形固衆端之所假未
能體¶神而不疑神無者以爲靈性密微可以積理¶知
<pb:KR6r0137_SBCK_013-13a>
洪變欻怳可以大順待照若鏡天肅若窺¶淵能以理
順為人者可與言有神矣若乃罔¶其眞而眚其弊是
未加心照耳¶
　　日燭　王該¶
夫尋至道之典暢生死之源標善惡之報¶啓陵化之
津訓戒明白縷羅備矣然信言不<md:KR6r0137_T_013-0089c>¶美文繁辭宕累冥
絶昧重淵隔浪是以學者¶未得其門或未之留意聊
抒咸池之逺音¶適為里巷之近曲假小通大儻可接
俗助天¶揚光號曰日燭¶陶先覺之宏誥啓⬤管於靈
門周太虛以遊¶眺究漭蕩而無垠履地勢於方⬤冠
<pb:KR6r0137_SBCK_013-13b>
圓天於¶覆盆緬三界之寥廓遘二氣之氤氲尋大¶造
之冥本測化育之幽根形假四大而泡散¶神妙萬物
而常存彼良民之達分故哀生而¶怡䰟¶夫含氣之倫
其神無方蠢爾之⬤其質無常¶寄若水勢託若火光
隨行繾綣迭枯迭芳往¶来出没冥冥⬤⬤洪海環流
大變輪廻乘彼¶逺漂濟来曷階宛轉三塗之中沈滯
八難之¶圍愍企竅之無期悼客作之有歸瞻崇德¶之
可速鑒聚㓙之宜遲斯成務之易覩匪先¶見之動微
五福起於履是六極構於蹈非理¶感自然冥對⬤凝
福兮誰造禍兮孰興水運¶鍾卑人道惡矜舋困豐積
<pb:KR6r0137_SBCK_013-14a>
祉緣謙升童孺正¶而⬤退丈夫邪而魅陵覽形聲之
兩偶考休¶咎之雙徵理投思而合契迹望目而相應
若¶圎輪之抱規猶直桷之附繩蒼犬出於帝¶父黄能
資於聖子聿徴化而弗救奚天¶屬之云恃諒求福之
在躬信為仁之在已¶咨吹吸其靡常知忽往其何止
彼非人之什¶岌豈無氣之所始悲婉孌之夭徂還託
生於¶家豕昔鞠育而懐抱今屠刳以為禮神居¶妙而
恒我形受變而易體未一旬而相忘可¶長歎而流涕
夫闡愚其皆然匪伊人之獨<md:KR6r0137_T_013-0090a>¶爾察寡孕於嘉⬤悟繁
産於蟲豸喻零霖其¶猶希若幡囊之倒米為囂囂以
<pb:KR6r0137_SBCK_013-14b>
日日誰識¶伏而達倚匪余情之能測謬聞之以如是¶
若夫倒置之族曚曚徒生兵風既至忽然潛¶征神道
雖昧⬤法尤明徘徊中隂徂彼鐡城¶宵絶望舒晝無
曜靈身造笮萼之檻足蹈炎¶炭之庭刀岳霜鋩以積
刃劒林翹⬤而肅¶精陶銅汪洋以海涌巨鑊波沸而
雷鳴閻王¶領閱卒傍執⬤三扐一奮百千累羅鴆鴆
利¶嘴煌煌火車銳釘欃槍狡狗擬牙婬徒燋¶於幻柱
饑囚枯於塵沙資輕妙之靈質益¶痛戮之易加永煩
寃以彌劫安斯酷之可¶過三六峻網弗可裂縷千條
殊劇萬端異¶苦靡喘息而不經俄聿来而忘宇予畧
<pb:KR6r0137_SBCK_013-15a>
一¶朝以言之將終年而震楚爰有五德無玷十¶淑道
全夕惕苦逝慶升九天寶殿晃昱髙¶構虛懸瓊房兼
百瑶戸摩千金門煥水精之¶朗玉巷耀琉璃之鮮珠
樹列於路側鸞⬤¶鳴於條間芳華神秀而粲藻香風
靈飄而飛¶煙想衣斐舋以被軀念食芬芳以盈前彼¶
曦和之長邁永一日而萬年無事為以干¶性常從容
於自然映光蘂之爍爍眇輕騰之¶翩翩究妙音之至
樂窮有生之遐延捨陋世¶而上躋伴超倫之髙遷然
夫饗兹舊德日用¶玉食厥土不毛罔施稼穡積畜雖
多焉有不¶竭齡祚雖修終焉歸滅三災起而宫宇散
<pb:KR6r0137_SBCK_013-15b>
七¶證至而天禄絶會大秋以考落混椿菌之無¶别是
以如来大聖三達洞照哀我困⬤曉了¶道要善權灑
落或麤或妙如溟海之運流若<md:KR6r0137_T_013-0090b>¶天日之垂曜上士虛
懷忘其言中才負志執¶其教教無定方適物所由宜
陸以車應水以¶舟敷設云云廣衍悠悠駉未塞乎三
百要¶指在乎一幽握累⬤之綱領遣毛目於網¶裘宏
籠大訓展我智分治無不均質有利鈍¶虚徃實歸各
足方寸愚黠並誘龍⬤俱化萬¶塗叢歸一由般若譬
彼濟海非船莫過驅萬¶動於道場畢無為而息駕本
夫三乘之始同¶歸一無才照各異致用參殊應眞忘
<pb:KR6r0137_SBCK_013-16a>
有而求¶空遂耽空而恬愉緣覺亮累於知微爰遷⬤¶
而弗居雖妙迹其再喪猶有遣而未虛開¶士解拘於
都盡作無存其焉除悟之豁於鑒¶先體之冥乎意初
理重深而絶韻疇尅諒而¶業諸自古在昔先民有遇
堂堂蔭映躬受聖¶喻喁喁羣黎耳目仰注或發⬤於
一咳或¶革面於一哺並因言而陵化未有人而不¶度
善逝迄今道運轉衰大教雖存味之者希¶栴檀與蓼
蘇同芬夜光與熠燿齊暉于氏超¶世綜體⬤指嘉遯
山澤仁感虎兕䕶公澄¶寂道德淵美微吟穹谷枯泉
漱水闕叟登霄¶衛度係軌咸淡泊於無生俱脫骸而
<pb:KR6r0137_SBCK_013-16b>
不死今¶則支子特秀領握⬤標大業沖粹神風清¶蕭
一言發則藴滯披三幡著則重冥昭¶見之足以洗鄙
吝聞之可以落矜驕孫濯流¶以逸契詠遂初於東臯
何深味以栖素輕¶大寶於秋毫道風之所扇蕩深達
之所逍遥¶才不難則賢不貴愚不笑則聖不髙逺聲
見¶陋於近耳孰能忘味於聞韶哉奚適非道何¶之無
神理有精麤物有産眞大居細君小為<md:KR6r0137_T_013-0090c>¶碩臣羽⬤⬤
乎金翅甲屬屬乎須倫兩儀¶宗於太極衆星繫於北
辰是以九十六種枝¶條繁張輕道重根躁廢靜王具
曰予聖各¶鎭一方或移山而住流或倐忽於存亡命
<pb:KR6r0137_SBCK_013-17a>
天衣之彩粲嘯靈厨之芬芳曜叔振旅之兇¶化恭化
礫石之琳琅竭變幻之崛奇惜有¶待之無長斯乃數
内之甘醇弗如至道之糟¶糠者也逮乎列仙之流練
形之匹熊經鳥伸¶呼吸太一夕餐榆陰與素月朝挹
陽霞與朱¶日赤斧長生於服丹㳙子翻飛於餌术安¶
期乆視於松豪豐人輕舉於柏實彼和液¶之所染足
支年而住質中不夷而外猗徙¶登雲而殞卒俱括囊
以堅卵固同門而共¶出理未升於顔堂永封望乎孔
室貴乎能飛¶則蛾蝶髙翬奇乎難老則⬤蛇脩考伊
逆旅¶之遊氛唯心玄之可寶存形者不足與論¶神狎
<pb:KR6r0137_SBCK_013-17b>
俗者未可與言道道乎奚言無問無對¶諮者叩窮應
者負内默之斯通語焉則匱當¶於素珠與講道吾成
罔象與無謂杌然寂¶泊⬤酬有箴宗鑽浮響莫悟冥
音希之彌錯¶搜之愈沈郢人其逝為誰匠椹設筌蹄
乎淵¶薈俟魚⬤乎川林儻得意於談表共目擊而¶廢
心無運睒倐往矣斯復忍立賢達忽如渉¶宿千師誕
化肇過一六慈氏方隆仰期仁¶育孰云數遼瞥若瞬
目靈轡雖迅緣樞靡<md:KR6r0137_T_013-0091a>¶窮彼無本標我有始終假歩炯
電之末託¶息石飇之中知畏塗而驚寇迷塵欲之致
戎¶替逺勝而婪近謂奢儉而交豐不防枯於未¶飄既
<pb:KR6r0137_SBCK_013-18a>
零落於勁風思反蔕而更秀結萬悔¶其胡充是以大
誓之徒燒指穿石冥期無¶待志與心歡峻智塹崇慧
壁㧞津劒揮¶戒㦸想將萌而夷斬情向兆而剪刺掃
六賊¶於胷中休五道之長役拱已内治總持法¶忍三
世都寂一心豁盡寄耳無明寓目莫¶准塵隨空落穢
與虛隕廓焉靈悟因權作尹¶普濟安度大悲誰愍託
蘧廬以和光常遊君¶乎冥泯任天行與物化如蹈水
之無軫若乃¶妙變神奇理不思議大千舞於指掌芥
子含¶於須彌四海宅於毛孔七寶永於劫移可信¶而
不可尋可由而不可知非談詠之所宣惡¶毫素之能
<pb:KR6r0137_SBCK_013-18b>
披善乎優陀之言也使夫智者滿¶於天下人有百頭
頭有百舌舌解百義辯才¶⬤逸合兹人以讚道猶萬
分而未一唯覺覺¶之相歎乃敷暢而彰悉矧愚昧之
固陋託狂¶簡而仰述抗螢燭之炯炯欲增暉以毘日
者¶歟¶嗟乎方外靈藏奢遐誕宕衆妙淵⬤羣奥無¶量
小成弗藉大言横喪川德之厚于何不¶有驚聽洪壑
駭耳崇阜夏典載其掌握荒¶經列其戸牖周既達而
未盡信齊諧之小醜¶見鵬鯤而標大不覩鳥王與魚
母吁乎噫¶嘻奇桀之事積籍眇漫焉可稱記伊皇覽
之¶普綜足探幽而體異何近願於割玉又¶碩誣乎火
<pb:KR6r0137_SBCK_013-19a>
熾況下斯而束教⬤堯孔之權餌<md:KR6r0137_T_013-0091b>¶常專專而守檢懼
越蹈於所伺並廢理以證¶言莫觸⬤以取意徒宏博
而繁構更益猜而¶致忌悟飾智之愕物故收翰而輟
思寄一¶隅於梗指俟體信於明識者乎
<pb:KR6r0137_SBCK_013-19b>
⬤明集卷第十三
