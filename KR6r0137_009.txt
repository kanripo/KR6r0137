# -*- mode: mandoku-view -*-
#+TITLE: 弘明集
#+DATE: 2015-08-30 22:22:03
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6r0137_T_003-0018a>
#+PROPERTY: JUAN 9

¶<pb:KR6r0137_WYG_009-1a>
欽定四庫全書
　𢎞明集卷九¶¶
　　　　　　　　　　　　梁　釋僧祐　撰¶
　　立神明成佛義記(并沈績/序注)¶　　　　¶¶梁武帝¶
夫神道冥黙宣尼固已絶言心數理妙柱史¶又所未説
非聖智不周近情難用語逺故也¶是以先代𤣥儒談遺
宿業後世通辯亦淪滯¶來身非夫天下之極慮何得而
詳焉故惑者¶聞識神不斷而全謂之常聞心念不常而
<pb:KR6r0137_WYG_009-1b>
全¶謂之斷云斷則迷其性常云常則惑其用斷¶因用疑
本謂在本可滅因本¶疑用謂在用弗移莫能精求互起
偏執乃使¶天然覺性自没浮談¶聖王禀以𤣥符御兹大
寶覺先天垂則觀民¶設化將恐支離詭辯搆義横流徵
叙繁絲伊¶誰能振釋教遺文其將喪矣是以著斯雅論¶
以𢎞至典績早念身空栖心内教每餐法音¶用忘寢疾
而闇情難曉觸理多疑至於佛性¶大義頓迷心路既天
誥逺流預同撫覿萬¶夜獲開千昬永曙分除之疑朗然
<pb:KR6r0137_WYG_009-2a>
俱澈竊惟¶事與理亨無物不識用隨道合奚心不辨故¶
行雲徘徊猶感美音之和游魚踴躍尚賞清¶絲之韻況
以入神之妙發自天衷此臣所以¶舞之蹈之而不能自
巳者也敢以膚受謹為¶注釋豈伊錐管用窮天奥庶幾
固惑所以釋<md:KR6r0137_T_009-0054b>¶焉
夫涉行本乎立信(臣績曰夫愚心闇識必發大明明不/歘起起必由行¶行不自修修必由信)
(信者憑師仗理無違之心也故五根以一信為本四信/以不違為宗宗信既立¶萬善自行行善造果謂之行也)
信立由乎正解(臣績曰夫邪正不辨將何取/信故立¶信之本資乎正解)解正則外
<pb:KR6r0137_WYG_009-2b>
邪莫擾(臣績曰信一心者則萬邪滅矣/是¶知内懷正見則外邪莫動也)信立則内識無
疑(臣績曰識者心也故成實論云心意/識體¶一而異名心既信矣將何疑乎)然信解所依其
宗有在(臣績曰依者憑也夫¶安心有本則/枝行自從有本之㫖顯乎下句也)何者源神明
以不斷為¶精精神必歸妙果(臣績曰神而有盡寧謂神/乎故經云吾見死者形壞)
(體化而神不¶滅隨行善惡禍福自追此即不滅斷之義/也若化同草木則豈曰精乎以其不斷故終歸妙極憑)
(心此¶地則觸理皆明明於衆理/何行不成信解之宗此之謂也)妙果體極常住精神¶不
免無常(臣績曰妙果明理已足所以體唯極/常精神涉行未滿故必不免遷變)無¶常者前
滅後生刹那不住者也(臣績曰刹那是天竺國音迅⬤/之極¶名也生而即滅寧有住乎)
<pb:KR6r0137_WYG_009-3a>
(故淨名歎曰比丘/即時生老滅矣)若心用心於攀縁¶前識必異後者斯
則與境俱徃誰成佛乎¶(臣績曰夫心隨境動是其外用/後雖續前終非實論故知神識)
(之性湛然不移故/終歸於妙果矣)¶經云心為正因終成佛果(臣績曰畧/語佛因其)
(義有二一曰縁因二曰正¶因縁者萬善是也正者神識/是也萬善有助發之功故曰縁因神識是其正本故曰)
(正因經既云終成佛/果斯驗¶不斷明矣)又言若無明轉則變成明案此經
意理¶如可求何者夫心為用本本一而用殊殊¶用自有
興廢一本之性不移(臣績曰淘沐塵穢本識則明明闇/相易謂¶之變也若前去後來非變)
(之/謂)一本者即無明神明也(臣績曰¶神明本暗/即故以無明為因)尋無明之
<pb:KR6r0137_WYG_009-3b>
稱非太虚之目土石¶無情豈無明之謂(臣績曰夫别了/善惡匪心不知)
(明審是非匪情莫識太虚無情¶故不明愚智土石無心/寧辨解惑故知解惑存乎有心愚智在乎有識既謂無)
(明則義/在心矣)故¶知識慮應明體不免惑惑慮不知故曰無明¶
(臣績曰明為本性所以應明識染外塵故内不免/惑惑而不了乃謂無明因斯致稱豈㫖空也哉)而無<md:KR6r0137_T_009-0054c>¶
明體上有生有滅生滅是其異用無明心義¶不改(臣績/曰既)
(有其體便有其用語用非體論體/非用用有興廢體無生滅者也)將恐見其¶用異便謂
心隨境滅(臣績曰惑者迷其體用故不能精何者夫體/之與用不¶離不即離體無用故云不離用義)
(非體故云不即見其不離而迷其/不即迷其不即便謂心隨境滅)¶故繼無明名下加以
<pb:KR6r0137_WYG_009-4a>
住地之目此顯無明即¶是神明神明性不遷也(臣績曰/無明係)
(以住地葢是斥其迷體/而抱惑¶之徒未曽諭也)何以知然如前心作無間重惡
後識¶起非想妙善善惡之理大懸而前後相去甚¶逈斯
用果無一本安得如此相續(臣績曰不有一本則用無/¶所依而惑者見其𩔖績為)
(一故舉大善/斥相續之迷)是知前惡自滅¶惑識不移後善雖生暗心
莫改(臣績曰未嘗以善/惡生滅虧其本¶也)故經言若與煩惱諸結俱者名
為無明若¶與一切善法俱者名之為明豈非心識性一¶
隨縁異乎(臣績曰若善惡互起豈謂俱乎而恒對其/言而常迷其㫖故舉此要文以曉羣惑)¶故
<pb:KR6r0137_WYG_009-4b>
知生滅遷變酬於徃因善惡交謝生乎¶現境(臣績曰生/滅由於本)
(業非現境使之然善惡生/於今境非本業令其爾也)而心為¶其本未曾異矣(臣績/曰雖)
(復用由不同/其體莫異)以其用本不¶斷故成佛之理皎然隨境遷
謝故生死可盡¶明矣(臣績曰成佛皎然狀其本也生死/可盡由其用也若用而無本則滅)
(而不成若本而無/用則成¶無所滅矣)¶
　　難神滅論(并序縝本/論范  作)　　　　　　梁蕭琛¶
内兄范子縝著神滅論以明無佛自謂辯摧¶衆口日服
千人予意猶有惑焉聊欲薄其稽¶疑詢其未悟論至今
<pb:KR6r0137_WYG_009-5a>
所持者形神所訟者精<md:KR6r0137_T_009-0055a>¶理若乃春秋孝享為之宗廟則
以為聖人神¶道設教立禮防愚杜伯關弓伯有被介復
謂¶天地之間自有怪物非人死為鬼如此便不¶得詰以
詩書校以徃事唯可於形神之中¶辨其離合脱形神一
體存滅罔異則范子¶奮揚蹈厲金湯邈然如靈質分途
興毁區别¶則予尅敵得儁能事畢矣又予雖明有佛而¶
體佛不與俗同爾兼陳本意係之論左焉¶¶
問曰子云神滅何以知其滅邪¶荅曰神即形也形即神
<pb:KR6r0137_WYG_009-5b>
也是以形存則神存¶形謝則神滅也¶
問曰形者無知之稱神者有知之名知與¶無知即事有
異神之與形理不容一形神相¶即非所聞也¶荅曰形者
神之質神者形之用是則形稱¶其質神言其用形之與
神不得相異¶
難曰今論形神合體則應有不離之證而直¶云神即形
形即神形之與神不得相異此辨¶而無徵有乖篤喻矣
予今據夢以驗形神不¶得共體當人寢時其形是無知
<pb:KR6r0137_WYG_009-6a>
之物而有見¶焉此神遊之所接也神不孤立必憑形器
猶¶人不露處須有居室但形器是穢闇之質居¶室是蔽
塞之地神反形内則其識微惛惛故¶以見為夢人歸室
中則其神暫壅壅故以明¶為昧夫人或夢上騰𤣥虚逺
適萬里若非神¶行便是形徃邪形既不徃神又弗離復
焉¶得如此若謂是想所見者及其安寐身似僵¶木氣若
寒灰呼之不聞撫之無覺既云神與<md:KR6r0137_T_009-0055b>¶形均則是表裏俱
勌既不外接聲音寧能内¶興思想此即形静神馳斷可
<pb:KR6r0137_WYG_009-6b>
知矣又疑凡所¶夢者或反中詭遇(趙簡子夢童子躶歌/可吳入鄒晉小臣夢)
(負公登天而負公/出諸¶厠之𩔖是也)或理所不容(吕錡夢射月中之又吳/后夢腸出繞閶門之𩔖)
(是/也)¶或先覺未兆(吕姜夢天名其子曰虞曹人夢/衆君子謀欲亡曹之𩔖是也)或¶假借
象𩔖(蔡茂夢禾失為秩王濬/夢三刀為州之𩔖是也)或即事所無(胡人¶夢舟越/人夢騎之𩔖)
(是/也)或乍驗乍否(殷宗夢得傅説漢文夢獲鄧/通驗也否事衆多不復¶具載)此皆神化
茫𣺌幽明不測易以約通難¶用理檢若不許以神遊必
宜求諸形内恐塊爾¶潛靈外絶覲覿雖復扶以六夢濟
以想因理¶亦不得然也¶
<pb:KR6r0137_WYG_009-7a>
問曰神故非質形故非用不得為異其義安¶在¶荅曰名
殊而體一也¶
問曰名既已殊體何得一¶荅曰神之於質猶利之於刃
形之於用猶¶刃之於利利之名非刃也刃之名非利也¶
然而捨利無刃捨刃無利未聞刃没而利存¶豈容形亡
而神在¶
難曰夫刃之有利砥礪之功故能水截蛟¶螭陸斷兕虎
若窮利盡用必摧其鋒鍔化成¶鈍刃如此則利滅而刃
<pb:KR6r0137_WYG_009-7b>
存即是神亡而形¶在何云捨利無刃名殊而體一邪刃
利既¶不俱滅形神則不共亡雖能近取譬理實¶乖矣¶
問曰刃之與利或如來説形之與神其義不¶然何以言
之木之質無知也人之質有知也¶人既有如木之質而
有異木之知豈非木有<md:KR6r0137_T_009-0055c>¶其一人有其二邪¶荅曰異哉言
乎人若有如木之質以為形又¶有異木之知以為神則
可如來論也今人之¶質質有知也木之質質無知也人
之質非木¶質也木之質非人質也安在有如木之質¶而
<pb:KR6r0137_WYG_009-8a>
復有異木之知¶
問曰人之質所以異木質者以其有知耳人¶而無知與
木何異¶荅曰人無無知之質猶木無有有知之形¶
問曰死者之形骸豈非無知之質邪¶荅曰是無知之質
也¶
問曰若然者人果有如木之質而有異木之¶知矣¶荅曰
死者有如木之質而無異木之知生者¶有異木之知而
無如木之質¶
<pb:KR6r0137_WYG_009-8b>
問曰死者之骨骼非生者之形骸邪¶荅曰生形之非死
形死形之非生形區已革¶矣安有生人之形骸而有死
人之骨骼哉¶
問曰若生者之形骸非死者之骨骼死者之¶骨骼則應
不由生者之形骸不由生者之形¶骸則此骨骼從何而
至¶荅曰是生者之形骸變為死者之骨骼也¶
問曰生者之形骸雖變為死者之骨骼豈不¶因生而有
死則知死體猶生體也¶荅曰如因榮木變為枯木枯木
<pb:KR6r0137_WYG_009-9a>
之質寧是榮¶木之體¶
問曰榮體變為枯體枯體即是榮體如絲體¶變為縷體
縷體即是絲體有何咎焉¶荅曰若枯即是榮榮即是枯
則應榮時彫<md:KR6r0137_T_009-0056a>¶零枯時結實又榮木不應變為枯木以榮
即¶是枯故枯無所復變也又榮枯是一何不先¶枯後榮
要先榮後枯何也絲縷同時不得為¶喻¶
問曰生形之謝便應豁然都盡何故方受死¶形綿歴未
已邪¶荅曰生滅之體要有其次故也夫歘而生¶者必歘
<pb:KR6r0137_WYG_009-9b>
而滅漸而生者必漸而滅歘而生¶者飄驟是也漸而生
者動植是也有歘有漸¶物之理也¶
難曰論云人之質有知也木之質無知也豈¶不以人識
涼燠知痛痒養之則生傷之則死¶邪夫木亦然矣當春
則榮在秋則悴樹之¶必生拔之必死何謂無知今人之
質猶如木¶也神留則形立神去則形廢立也即是榮木¶
廢也即是枯木子何以辨此非神知而謂質¶有知乎凡
萬有皆以神知無以質知者也但¶草木蜫蟲之性裁覺
<pb:KR6r0137_WYG_009-10a>
榮悴生死生民之識則¶通安危利害何謂非有如木之
質以為形又¶有異木之知以為神邪此則形神有二居
可¶别也但木禀隂陽之偏氣人含一靈之精¶照其識或
同其神則異矣骨骼形骸之論¶死生授受之説義既前
定事又不經安用曲¶辨哉¶
問曰形即神者手等亦是神邪¶荅曰皆是神分¶
問曰若皆是神分神應能慮手等亦應能慮¶也¶荅曰手
等有痛痒之知而無是非之慮<md:KR6r0137_T_009-0056b>¶
<pb:KR6r0137_WYG_009-10b>
問曰知之與慮為一為異¶荅曰知即是慮淺則為知深
則為慮¶
問曰若爾應有二慮慮既有二神有二乎¶荅曰人體惟
一神何得二¶
問曰若不得二安有痛痒之知而復有是非¶之慮¶荅曰
如手足雖異總為一人是非痛痒雖復¶有異亦緫為一
神矣¶
問曰是非之慮不關手足當關何也¶荅曰是非之慮心
<pb:KR6r0137_WYG_009-11a>
器所生¶
問曰心器是五臓之心非邪¶荅曰是也¶
問曰五臓有何殊别而心獨有是非之慮¶荅曰七竅亦
復何殊而所用不均何也¶
問曰慮思無方何以知是心器所主¶荅曰心病則思乖
是以知心為慮本¶
問曰何知不寄在眼等分中邪¶荅曰若慮可寄於眼分
眼何故不寄於耳分¶¶
<pb:KR6r0137_WYG_009-11b>
問曰慮體無本故可寄之於眼分眼自有本¶不假寄於
他分¶荅曰眼何故有本而慮無本茍無本於我形¶而可
遍寄於異地亦可張甲之情寄王乙之¶軀李丙之性託
趙丁之體然乎哉不然也¶
難曰論云形神不殊手等皆是神分此則神¶以形為體
體全即神全體傷即神缺矣神者¶何識慮也今人或斷
手足殘肌膚而智思不¶亂猶孫臏刖趾兵畧愈明膚浮
解腕儒道方¶謐此神與形離形傷神不害之切證也但
<pb:KR6r0137_WYG_009-12a>
神<md:KR6r0137_T_009-0056c>¶任智以役物託器以通照視聽香味各有所¶憑而思
識歸乎心器譬如人之有宅東閣延¶賢南軒引景北牖
招風西櫺映月主人端¶居中霤以收四事之用焉若如
來論口鼻耳¶目各有神分一目病即視神毁二目應俱
盲¶矣一耳疾即聽神傷兩耳俱應聾矣今則¶不然是知
神以為器非以為體也¶又云心為慮本慮不可寄之他
分若在於口¶眼耳鼻斯論然也若在於他心則不然矣
耳¶鼻雖共此體不可以相雜以其所司不同器¶用各異
<pb:KR6r0137_WYG_009-12b>
也他心雖在彼形而可得相涉以¶其神理均妙識慮齊
功也故書稱啓爾心沃¶朕心詩云他人有心予忖度之
齊桓師管仲¶之謀漢祖用張良之䇿是皆本之於我形
寄¶之於他分何云張甲之情不可託王乙之軀¶李丙之
性勿得寄趙丁之體乎¶
問曰聖人之形猶凡人之形而有凡聖之殊¶故知形神
異矣¶荅曰不然金之精者能照穢者不能照能照¶之精
金寧有不照之穢質又豈有聖人之神¶而寄凡人之器
<pb:KR6r0137_WYG_009-13a>
亦無凡人之神而託聖人之¶體是以八彩重瞳勛華之
容龍顔馬口軒皥¶之狀此形表之異也比干之心七竅
並列伯¶約之膽其大如拳此心器之殊也是以知聖人¶
區分每絶常品非惟道革羣生乃亦形超¶萬有凡聖均
體所未敢安¶
問曰子云聖人之形必異於凡敢問陽貨¶𩔖仲尼項籍
似虞帝舜項孔陽智革形同¶其故何邪<md:KR6r0137_T_009-0057a>¶荅曰珉似玉而
非玉鶋𩔖鳯而非鳯物誠¶有之人故宜爾項陽貎似而
<pb:KR6r0137_WYG_009-13b>
非實似心器¶不均雖貌無益也¶
問曰凡聖之殊形器不一可也聖人圓極理¶無有二而
立旦殊姿陽文異狀神不係色於¶此益明¶荅曰聖與聖
同同於聖器而器不必同也猶¶馬殊毛而齊逸玉異色
而均美是以晉棘楚¶和等價連城驎騮盜驪俱致千里¶
問曰形神不二既聞之矣形謝神滅理固宜¶然敢問經
云為之宗廟以鬼饗之何謂也¶荅曰聖人之教然也所
以從孝子之心而厲¶渝薄之意神而明之此之謂矣¶
<pb:KR6r0137_WYG_009-14a>
問曰伯有被甲彭生豕見墳索著其事寧是¶設教而已
邪¶荅曰妖怪茫茫或存或亡强死者衆不皆為¶鬼彭生
伯有何獨能然乍人乍豕未必齊鄭¶之公子也¶問曰易
稱故知鬼神之情狀與天地相似而¶不違又曰載鬼一
車其義云何¶荅曰有禽焉有獸焉飛走之别也有人焉
有¶鬼焉幽明之别也人滅而為鬼鬼滅而為人¶則吾未
知也¶
難曰論云豈有聖人之神而寄凡人之器亦¶無凡人之
<pb:KR6r0137_WYG_009-14b>
神而託聖人之體今陽貨𩔖仲尼¶項籍似帝舜即是凡
人之神託聖人之體也¶珉玉鶋鳯不得為喻今珉自名
珉玉實名玉¶鶋號鶢鶋鳯曰神鳯名既殊稱貌亦爽實
今¶舜重瞳子項羽亦重瞳子非有珉玉二名唯<md:KR6r0137_T_009-0057b>¶覩重瞳
相𩔖又有女媧蛇軀臯陶馬口非¶眞聖神入於凡器遂
乃託于蟲畜之體此¶形神殊别明暗不同兹益昭顯也
若形神為¶一理絶前因者則聖應誕聖賢必産賢勇¶怯
愚智悉𩔖其本既形神之所陶甄一氣之¶所孕育不得
<pb:KR6r0137_WYG_009-15a>
有堯睿朱嚚瞍頑舜聖矣論又¶云聖同聖器而器不必
同猶馬殊毛而齊¶逸今毛復是逸氣邪馬有同毛色而
異駑駿¶者如此則毛非逸相由體無聖器矣人形骸¶無
凡聖之别而有貞脆之異故遐靈栖於逺¶質促神寓乎
近體唯斯而已耳向所云¶聖人之體指直語近舜之形
不言器有聖¶智非矛盾之説勿近於此惑¶也
問曰知此神滅有何利用¶荅曰浮屠害政桑門蠧俗風
驚霧起馳蕩不¶休吾哀其弊思拯其溺夫竭財以⬤僧
<pb:KR6r0137_WYG_009-15b>
破¶産以趨佛而不恤親戚不憐窮匱者何邪良¶由厚我
之情深濟物之意淺是以圭撮涉於¶貧友吝情動於顔
色千鍾委於富僧歡懷暢¶於容髮豈不以僧有多稌之
期友無遺秉之¶報務施不關周給立德必於在已又惑
以茫¶昧之言懼以阿鼻之苦誘以虚誕之辭欣¶以真率
之樂故捨逢掖襲横衣廢爼豆列瓶¶鉢家家棄其親愛
人人絶其嗣續至使兵挫¶於行間吏空於官府粟罄於
惰游貨殫於土¶木所以姦宄不勝頌聲尚權惟此之故
<pb:KR6r0137_WYG_009-16a>
也其¶流莫已其病無垠若知陶甄禀於自然森羅¶均於
獨化忽焉自有怳爾而無來也不禦¶去也不追乗夫天
理各安其性小人甘其壟<md:KR6r0137_T_009-0057c>¶畆君子保其恬素耕而食食
不可窮也⬤以¶衣衣不可盡也下有餘以奉其上上無
為以¶待其下可以全生可以養親可以為已可以¶為人
可以匡國可以霸君用此道也¶
難曰佛之有無寄於神理存滅既有徃論且¶欲畧言今
指辨其損益語其利害以弼夫子¶過正之談子云釋氏
<pb:KR6r0137_WYG_009-16b>
蠧俗傷化費貨損役¶此惑者為之非佛之尤也佛之立
教本以好生¶惡殺修善務施好生非止欲繁育鳥獸以
人¶靈為重惡殺豈可得緩宥逋逃以哀矜斷¶察修善不
必贍丈六之形以忠信為上務¶施不茍使殫財土木以
周給為美若悉絶嗣¶續則必法種不傳如並起浮圖又
亦播殖無¶地凡人且猶知之況我慈氏寧樂爾乎今守
株¶桑門迷務俗士見寒者不施之短褐遇餒¶者不錫以
糠豆而競聚無識之僧爭造衆多¶之佛親戚棄而弗眄
<pb:KR6r0137_WYG_009-17a>
祭祀廢而弗修良繒¶碎於刹上丹金縻于塔下而謂為
福田期以¶報業此並體佛未深解法不妙雖呼佛為佛¶
豈曉歸佛之㫖號僧為僧寧達依僧之意此¶亦神不降
福予無取焉夫六家之術各有流¶弊儒失於僻墨失於
蔽法失於峻名失於¶訐咸由祖述者失其傳以致泥溺
今子不¶以僻蔽誅孔墨峻訐責韓鄧而獨罪我如¶來貶
兹正覺是忿風濤而毁舟檝也今悖逆¶之人無頼之子
上罔君親下虐儔𩔖或不忌¶明憲而乍懼幽司憚閻羅
<pb:KR6r0137_WYG_009-17b>
之猛畏牛頭之酷¶遂悔其穢惡化而遷善此佛之益也
又罪福¶之理不應殊於世教背乎人情若有事君以<md:KR6r0137_T_009-0058a>¶忠
奉親唯孝與朋友信如斯人者猶以一眚¶掩德蔑而棄
之裁犯蟲魚陷于地獄斯必不¶然矣夫忠莫踰於伊尹
孝莫尚乎曾參若伊¶公宰一畜以膳湯曾子烹⬤禽以
養㸃而皆¶同趨炎鑊俱赴鋒樹是則大功没於小過奉¶
上反於惠下昔彌子矯駕猶以義𢎞免戮嗚¶呼曾謂靈
匠不如衛君乎故知此為忍人之¶防而非仁人之誡也
<pb:KR6r0137_WYG_009-18a>
若能鑿彼流宕舋不在¶佛觀此禍福識悟教誘思息末
以尊本不¶拔本以拯末念忘我以𢎞法不後法以利¶我
則雖曰未佛吾必謂之佛矣¶
　　難神滅論(并啓/詔)　　　　　　　　¶曹思文¶
論曰神即形也形即神也是以形存則神存¶形謝則神
滅也¶難曰形非即神也神非即形也是合而為用¶者也
而合非即矣生則合而為用死則形留¶而神逝也何以
言之昔者趙簡子疾五日不¶知人秦穆公七日乃寤並
<pb:KR6r0137_WYG_009-18b>
神遊於帝所帝¶賜之鈞天廣樂此其形留而神逝者乎
若如¶論言形滅則神滅者斯形之與神應如影響¶之必
俱也然形既病焉則神亦病也何以形¶不知人神獨遊
帝而欣歡於鈞天廣樂乎斯¶其寐也魂交故神遊於蝴
蝶即形與神分¶也其覺也形開蘧蘧然周也即形與神
合¶也然神之與形有分有合合則共為一體分¶則形亡
而神逝也是以延陵窆子而言曰¶骨肉歸復于土而䰟
氣無不之也斯即形亡<md:KR6r0137_T_009-0058b>¶而神不亡也然經史明證灼灼
<pb:KR6r0137_WYG_009-19a>
也如此寧是¶形亡而神滅者也¶
論曰問者曰經云為之宗廟以鬼饗之通¶云非有鬼也斯
是聖人之教然也所以達孝¶子之心而厲渝薄之意也¶難
曰今論所云皆情言也而非聖㫖請舉經¶記以證聖人之
教孝經云昔者周公郊祀后¶稷以配天宗祀文王於明堂
以配上帝若形¶神俱滅復誰配天乎復誰配帝乎且無神¶
而為有神宣尼云天可欺乎今稷無神矣¶而以稷配斯是
周旦其欺天乎果其無稷也¶而空以配天者既其欺天矣
<pb:KR6r0137_WYG_009-19b>
又其欺人也¶斯是聖人之教教以欺妄也設欺妄以立教¶
者復何達孝子之心厲渝薄之意哉
原尋¶論㫖以無鬼為義試重詰之曰孔子菜羮¶𤓰祭祀其
祖禰也記云樂以迎來哀以送¶徃神既無矣迎何所迎
神既無矣送何所送¶迎來而樂斯假欣於孔貌送徃而
哀又虚淚¶於丘體斯則夫子之祭禮也欺偽滿於方¶寸
虚假盈於廟堂聖人之教其若是乎而云¶聖人之教然
也何哉¶
<pb:KR6r0137_WYG_009-20a>
思文啓竊見范縝神滅論自為賔主遂有三¶十餘條思
文不惟闇蔽聊難論大㫖二條而¶已庶欲以此傾其根
本謹冒上聞但思文情¶用淺匱懼不能徵折詭經
仰黷天照伏追¶震悸謹啓¶詔荅所難二條當别詳
覽也
　　荅曹舍人(并啓/詔)　　¶　　　　　　梁范¶縝
難曰形非即神也神非即形也是合而為<md:KR6r0137_T_009-0058c>¶用者也而合
非即也¶荅曰若合而為用者明不合則無用如蛩¶駏相
<pb:KR6r0137_WYG_009-20b>
資廢一則不可此乃是滅神之精據而¶非存神之雅決
子意本欲請戰而定為我援¶兵邪¶
難曰昔趙簡子疾五日不知人秦穆公七日¶乃寤並神
遊於帝所帝賜之鈞天廣樂此形¶留而神逝者乎¶荅曰
趙簡子之上賔秦穆之遊上帝既云耳¶聽鈞天居然口
嘗百味亦可身安廣厦目悦¶𤣥黄或復披文繡之衣控
如龍之轡故知神¶之須待既不殊人四肢七竅每與形
等⬤翼¶不可以適逺故不比不飛神無所闕何故¶憑形
<pb:KR6r0137_WYG_009-21a>
以自立¶
難曰若如論㫖形滅則神滅者斯形之與¶神應如影響
之必俱也然形既病焉則神亦¶病也何以形不知人神
獨遊帝所荅曰若如¶來意便是形病而神不病也今傷
之則痛是¶形痛而神不痛也惱之則憂是形憂而神不¶
憂也憂慮痛廢形已得之如此何用勞神於無¶事邪(曹/以)
(為生則合而為用則痛廢同也死則/形留而神遊則故遊帝與形不同¶也)
難曰其寐也魂交故神遊於蝴蝶即形與神¶分也其覺
<pb:KR6r0137_WYG_009-21b>
也形開蘧蘧然周也即形與神合¶也¶荅曰此難可謂窮
辯未可謂窮理也子謂神<md:KR6r0137_T_009-0059a>¶遊蝴蝶是真作飛蟲邪若然
者或夢為牛則¶負人轅輈或夢為馬則入人跨下明旦
應有¶死牛死馬而無其物何也又膓繞閶門此¶人即死
豈有遺其肝肺而可以生哉又日月¶麗天廣輪千里無
容下從匹婦近入懷神夢¶幻虚假有自來矣一旦實之
良足偉也明¶結想霄坐周天海神昬於内妄見異物豈
莊¶生實亂南園趙簡真登閶闔邪外弟蕭琛亦¶以夢為
<pb:KR6r0137_WYG_009-22a>
文句甚悉想就取視也¶
難曰延陵窆子而言曰骨肉歸復于土而¶䰟氣無不之
也斯即形亡而神不亡也¶荅曰人之生也資氣於天禀
形於地是以形¶銷於下氣滅於上氣滅於上故言無不
之無¶不之者不測之辭耳豈必其有神與知邪¶
難曰今論所云皆情言也而非聖㫖請舉經¶記以證聖
人之教孝經云昔者周公郊祀后¶稷以配天宗祀文王
於明堂以配上帝若形¶神俱滅復誰配天乎復誰配帝
<pb:KR6r0137_WYG_009-22b>
乎¶荅曰若均是聖達本自無教教之所設實在¶黔首黔
首之情常貴生而賤死死而有靈則¶長畏敬之心死而
無知則生慢易之意聖人¶知其若此故廟祧壇墠以篤
其誠心肆筵授¶几以全其罔已尊祖以窮郊天之敬嚴
父以¶配明堂之享且忠信之人寄心有地强梁¶之子兹
焉是懼所以聲教照於上風俗淳于¶下用此道也故經
云為之宗廟以鬼享之¶言用鬼神之道致兹孝享也春
秋祭祀以時¶思之明厲其追逺不可朝死夕亡也子貢
<pb:KR6r0137_WYG_009-23a>
問¶死而有知仲尼云吾欲言死而有知則孝子<md:KR6r0137_T_009-0059b>¶輕生以
殉死吾欲言死而無知則不孝之子¶棄而不𦵏子路問
事鬼神夫子云未能事人¶焉能事鬼適言以鬼享之何
故不許其事邪¶死而有知輕生以殉是也何故不明言
其有¶而作此悠漫以荅邪研求其義死而無知亦¶已審
矣宗廟郊社皆聖人之教迹彞倫之道¶不可得而廢耳¶
難曰且無神而為有神宣尼云天可欺乎今¶稷無神矣
而以稷配斯是周旦其欺天乎既¶其欺天又其欺人斯
<pb:KR6r0137_WYG_009-23b>
是聖人之教以欺妄¶以欺妄為教何達孝子之心厲渝
薄之意哉¶荅曰夫聖人者顯仁藏用窮神盡變故曰聖¶
達節而賢守節也寧可求之蹄筌局以言教¶夫欺者謂
傷化敗俗導人非道耳茍可以安¶上治民移風易俗三
光明於上黔黎悦於下¶何欺妄之有乎請問湯放桀武
伐紂是弑¶君非邪而孟子云聞誅獨夫紂未聞弑君也¶
子不責聖人放弑之迹而勤勤於郊稷之妄¶乎郊丘明
堂乃是儒家之淵府也而非形神¶之滯義當如此何邪¶
<pb:KR6r0137_WYG_009-24a>
難曰樂以迎來哀以送徃云云¶荅曰此義未通而自釋
不復費辭於無用禮¶記有斯言多矣近寫此條小恨未
周邪¶
思文啓始得范縝荅神滅論猶執先迷思¶文試料其理
致衝其四證謹冒奏聞但思文¶情識愚淺無以折其鋒
銳仰塵¶聖鑒伏追震悚謹啓¶詔荅具一二縝既背經以
起義乖理以致談滅聖¶難以聖責乖理難以理詰如此
則言語之論<md:KR6r0137_T_009-0059c>¶略成可息
<pb:KR6r0137_WYG_009-24b>
　　¶重難神滅論¶　　　　　　　　　曹思文
論曰若合而為用者明不合則無用如蛩駏¶之相資廢
一則不可此乃是滅神之精據而¶非存神之雅決子意
本欲請戰而定為我援¶兵也論又云形之於神猶刃之
於利未聞¶刃没而利存豈形亡而神在又伸延陵之¶言
即形消於下神滅於上故云無不之也又¶云以稷配天
非欺天也猶湯放武伐非弑君¶也子不責聖人放弑之
迹而勤勤於郊稷之¶妄邪難曰蛩蛩駏驉是合用之證
<pb:KR6r0137_WYG_009-25a>
耳而非¶形滅即神滅之據也何以言之蛩非驉也¶驉非
蛩也今滅蛩蛩而駏驉不死斬駏驉而¶蛩蛩不亡非相
即也今引此以為形神俱滅¶之精據又為救兵之良援
斯倒戈授人而欲¶求長存也悲夫斯則形滅而神不滅
之證一¶也論云形之與神猶刃之於利未聞刃没¶而利
存豈容形亡而神在雅論據形神之俱¶滅唯此一證而
已愚有惑焉何者神之與形¶是二物之合用即論所引
蛩駏相資是也¶今刃之於利是一物之兩名耳然一物
<pb:KR6r0137_WYG_009-25b>
兩名¶者故捨刃則無利也二物之合用者故形¶亡則神
逝也今引一物之二名以徵二物之合¶用斯差若毫氂
者何千里之逺也斯又是形¶滅而神不滅之證二也又
伸延陵之言曰即¶是形消於下神滅於上論云形神是
一體之¶相即今形滅於此即應神滅於形中何¶得云形
消於下神滅於上而云無不之乎斯¶又是形滅而神不
滅之證三也又云以稷配<md:KR6r0137_T_009-0060a>¶天非欺天也猶湯放桀武伐
紂非弑君也即¶是權假以除惡乎然唐虞之君無放伐
<pb:KR6r0137_WYG_009-26a>
之患¶矣若乃運非太平世值三季權假立教以救¶一時
故權稷以配天假文以配帝則可也¶然有虞氏之王天
下也禘黄而郊嚳祖顓而¶宗堯既淳風未殄時非權假
而令欺天罔帝¶也何乎引證若斯斯又是形滅而神不
滅之¶證四也斯四證既立而根本自傾其餘枝葉庶¶不
待風而靡也¶
論曰樂以迎來哀以送徃此義不假通而自¶釋不復費
於無用禮記有斯言多矣又云夫¶言欺者謂傷化敗俗
<pb:KR6r0137_WYG_009-26b>
耳茍可以安上治民復¶何欺妄之有乎¶難曰前難云迎
來而樂是假欣於孔貂送徃¶而哀又虚淚於丘體斯實
鄙難之雲梯弱義¶之鋒的在此言也而荅者曾不慧解
唯云¶不假通而自釋請重言之曰依如論㫖既已許¶孔
是假欣而虚淚也又許稷之配天是指無¶以為有也宣
尼云亡而為有虚而為盈斯爻¶象之所不占而格言之
所攸棄用此風以扇¶也兹化何得不傷兹俗於何不敗
而云可以安¶上治民也何哉論云已通而昧者未¶悟聊
<pb:KR6r0137_WYG_009-27a>
重徃諮側聞提耳¶
　
　
　
　
　
　
　
<pb:KR6r0137_WYG_009-27b>
　
　
　
　
　
　
　
　𢎞明集卷九
<pb:KR6r0137_WYG_009-28a>
音釋(𢎞第九/)<md:KR6r0137_T_009-0060b>¶
　縝(章忍/切)錡(魚綺/切)螭(丑支切似/蛟無角者)鍔(五各切/鋒也)臏刖(臏婢忍/切人名)
　(刖魚厥切/斷足也)櫺(郎丁切楯/間窻隔也)霤(力救切/中庭)稌(他魯切/稻也)宄(居洧/切在)
　(内為/宄)瞀(莫遘切/無識也)眄(莫見切/視也)訐(居竭切發/人陰私也)宕(徒浪切/放也)窆
　(陂驗切/下棺也)悸(其季切/心動也)蛩駏(蛩渠容切駏其呂/切蛩駏並獸名)黔(巨鹽切/黑髪之)
　(氓/也)祧(吐凋切遠/廟為祧)墠(時戰切除/地曰墠)嚳(苦沃切帝/嚳高辛氏)
