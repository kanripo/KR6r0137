# -*- mode: mandoku-view -*-
#+TITLE: 弘明集
#+DATE: 2015-08-30 22:22:03
#+PROPERTY: BASEEDITION T
#+PROPERTY: WITNESS WYG
#+PROPERTY: JUAN 0

¶¶<pb:KR6r0137_WYG_000-1a>
欽定四庫全書　　　　　子部十三
　𢎞明集　　　　　　　　釋家𩔖
　　提要
　　　　(臣/)等謹案宏明集十四卷¶¶梁釋僧祐編僧祐
　　　　姓俞氏彭城下邳人初出家揚都建初寺武
　　　　帝時居鍾山定林寺唐書藝文志載僧祐宏
　　　　明集十四卷此本卷數相符葢猶釋藏之舊
　　　　末有僧祐後序而首無前序疑傳寫佚之所
<pb:KR6r0137_WYG_000-1b>
　　　　輯皆東漢以下至于梁代闡明佛法之文其
　　　　學主于戒律其説主于因果其大㫖則主于
　　　　抑周孔排黄老而獨申釋氏之法夫天不言
　　　　而自尊聖人之道不言而自信不待夸不待
　　　　辨也恐人不尊不信而囂張其外以彌縫之
　　　　是亦不足于中之明證矣然六代遺編流𫝊
　　　　最古梁以前名流著作今無専集行世者頗
　　　　賴以存終勝庸俗緇流所撰述就釋言釋猶
<pb:KR6r0137_WYG_000-2a>
　　　　彼教中雅馴之言也乾隆四十六年十一月
　　　　恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
