# -*- mode: mandoku-view -*-
#+TITLE: 弘明集
#+DATE: 2015-09-11 04:04:21
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 1
<md:KR6r0137_T_001-0009b>¶

<pb:KR6r0137_SBCK_002-1a>
弘明集卷第二¶¶
　　　　　　　　　梁　釋　僧　祐　撰¶
　　明佛論(一名神/不滅論)宋宗炳¶
夫道之至妙固風化冝尊而世多誕佛咸以¶我躬不
閲遑恤于後萬里之事百年以外皆¶不以爲然況須
彌之大佛國之偉精神¶不滅人可成佛心作萬有諸
法皆空宿緣緜¶邈億劫乃報乎此皆英奇超洞理信
事實黃¶華之聽豈納雲門之調哉世人又貴周孔書¶
典自堯至漢九州華夏曾所弗暨殊域何¶感漢明何
德而獨昭靈彩凡若此情又皆牽¶附先習不能曠以
<pb:KR6r0137_SBCK_002-1b>
&KR0007;覽故至理匪遐而疑以¶自没悲夫中國君子明於
禮義而闇於知人¶心寧知佛心乎今世業近事謀之
不¶臧猶興䘮及之況精神我也得焉則清升¶無窮失
矣則永墜無極可不臨深而求履薄¶而慮乎夫一局
之奕形筭之淺而奕秋之心¶何嘗有得而乃欲率井
蛙之見妄抑大猷至¶獨陷神於天穽之下不以甚乎
今以茫昧之¶識燭幽冥之故旣不能自覽鑒於所失
何¶能獨明於所得唯當明精闇向推夫善道居¶然冝
修以佛經爲指南耳彼佛經也包五典¶之德深加逺
大之實含老莊之虚而重增皆¶空之盡高言實理肅
<pb:KR6r0137_SBCK_002-2a>
焉感神其映如日其清¶如風非聖誰說乎謹推世之
所見而㑹佛之¶理爲明¶論曰今自撫踵至頂以去陵
虛心往而勿<md:KR6r0137_T_002-0009c>¶已則四方上下皆無窮也生不獨造必
傳所¶資仰追所傳則無始也奕世相生而不已¶則亦
無竟也是身也既日用無垠之實親由¶無始而來又
將傳於無竟而去矣然則無量¶無邊之曠無始無終
之久人固相與陵之以¶自敷者也是以居赤縣於八
極曾不疑焉今¶布三千日月羅萬二千天下恒沙閱
國界飛¶塵紀積劫普㝠化之所容俱眇末其未央何¶
獨安我而疑彼哉夫秋亳處滄海其懸猶有¶極也今
<pb:KR6r0137_SBCK_002-2b>
綴彞倫於太虚爲藐胡可言哉故¶世之所大道之所
小人之所遐天之所邇所¶謂軒轅之前遐哉邈矣者
體天道以高覽葢¶昨日之事耳書稱知逺不出唐虞
春秋屬辭¶盡於王業禮樂之良敬詩易之温潔今於
無¶窮之中煥三千日月以列照麗萬二千天下¶以貞
觀乃知周孔所述葢於蠻觸之域應求¶治之麤感且
寧乏於一生之内耳逸乎生表¶者存而未論也若不
然也何其篤於爲始形¶而畧於爲神哉登蒙山而小
魯登太山而¶小天下是其際矣且又墳典已逸俗儒
所編¶專在治迹言有出於世表或散没於史策或¶絶
<pb:KR6r0137_SBCK_002-3a>
滅於坑焚若老子莊周之道松喬列眞之¶術信可以
洗心養身而亦皆無取於六經而¶學者唯守救麤之
闕文以書禮爲限斷聞窮¶神積刼之逺化&KR0721;目前而
永忽不亦悲夫嗚¶呼有似行乎層雲之下而不信日
月者也今¶稱一隂一陽之謂道隂陽不測之謂神者
葢謂¶至無爲道隂陽兩渾故曰一隂一陽也自道¶而
降便入精神常有於隂陽之表非二儀所<md:KR6r0137_T_002-0010a>¶究故曰隂
陽不測耳君平之說一生二謂神¶明是也若此二句
皆以明無則以何明精神¶乎然羣生之神其極雖齊
而隨縁遷流成麤¶妙之識而與本不滅矣今雖舜生
<pb:KR6r0137_SBCK_002-3b>
於瞽舜之¶神也必非瞽之所生則商均之神又非舜
之¶所育生育之前素有麤妙矣旣本立於未生¶之先
則知不滅於旣死之後矣又不滅則不¶同愚聖則異
知愚聖生死不革不滅之分矣¶故云精神受形周遍
五道成壞天地不可稱¶數也夫以累瞳之質誕于頑
瞽嚚均之身受¶體黃中愚聖天絶何數以合乎豈非
重華之¶靈始麤於在昔結因往劫之先緣㑹萬化之¶
後哉今則獨絶其神昔有接麤之累則練之¶所盡矣
神之不滅及緣㑹之理積習而聖三¶者鑒於此矣若
使形生則神生形死則神死¶則冝形殘神毁形病神
<pb:KR6r0137_SBCK_002-4a>
困據有腐則其身¶或屬纊臨盡而神意平全者乃自
牖執手病¶之極矣而無變德行之主斯殆不滅之驗
也¶若必神生於形本非緣合今請逺取諸物然¶後近
求諸身夫五嶽四瀆謂無靈也則未可¶斷矣若許其
神則嶽唯積土之多瀆唯積水¶而已矣得一之靈何
生水土之麤哉而感託¶巖流肅成一體設使山崩川
竭必不與水土¶俱亡矣神非形作合而不滅人亦然
矣神也¶者妙萬物而爲言矣若資形以造隨形以滅¶
則以形爲本何妙以言乎夫精神四達並流¶無極上
際於天下盤於地聖之窮機賢之研¶微逮于宰賜莊
<pb:KR6r0137_SBCK_002-4b>
嵇吳札子房之倫精用所¶乏皆不疾不行坐徹宇宙
而形之臭腐甘<md:KR6r0137_T_002-0010b>¶嗜所資皆與下愚同矣寧當復稟之
以生隨¶之以滅邪又冝思矣周公郊祀后稷宗祀文¶
王世或謂空以孝卽問談者何以了其必空¶則必無
以了矣茍無以了則文稷之靈不可¶謂之滅矣齋三
日必見所爲齋者寧可以常¶人之不見而斷周公之
必不見哉嬴博之葬¶曰骨肉歸于土䰟氣則無不之
非滅之謂¶矣夫至治則天大亂滔天其要心神之爲
也¶堯無理不照無欲不盡其神精也桀無惡不¶肆其
神悖也桀非不知堯之善知己之惡惡¶已亡也體之
<pb:KR6r0137_SBCK_002-5a>
所欲悖其神也而知堯惡亡之¶識常含於神矣若使
不居君位千歲勿死行¶惡則楚毒交至微善則少有
所寛寧當復不¶稍滅其惡漸修其善乎則向者神之
所含知¶堯之識必當少有所用矣又加千歲而勿已¶
亦可以其欲都澄遂精其神如堯者也夫辰¶月變則
律吕動晦望交而蚌蛤應分至啓閉¶而燕鴈龍蛇颯
焉出没者皆先之以冥化而¶後發於物&KR0011;也凡厥羣
有同見陶於冥化矣¶何數事之獨然而萬化之不盡
然哉今所以¶殺人而死傷人而刑及爲縲紲之罪者
及今¶則無罪與今有罪而同然者皆由冥緣前遘¶而
<pb:KR6r0137_SBCK_002-5b>
人理後發矣夫幽顯一也釁遘於幽而醜¶發於顯既
無怪矣行凶於顯而受毒於幽又¶何怪乎今以不滅
之神含知堯之識幽顯於¶萬世之中苦以創惡樂以
誘善加有日月之¶宗垂光助照何緣不虚已鑚仰一
變至道¶乎自恐往劫之桀紂皆可徐成將來之湯武¶
況今風情之倫少而汎心於清流者乎由此<md:KR6r0137_T_002-0010c>¶觀之人
可作佛其亦明矣夫生之起也皆由¶情兆今男女構
精萬物化生者皆精由情搆¶矣情構於巳而則百衆
神受身大似知情爲¶生本矣至若五帝三后雖超情
窮神然無¶理不順茍昔緣所㑹亦必循俯入精化相
<pb:KR6r0137_SBCK_002-6a>
與順¶生而敷萬族矣況今以情貫神一身死壞安¶得
不復受一身生死無量乎識能澄不滅之¶本禀日損
之學損之又損必至無爲無欲欲¶情唯神獨照則無
當於生矣無生則無身無¶身而有神法身之謂也今
黃帝虞舜姬公孔¶父世之所仰而信者也觀其縱轡
升天龍潛¶鳥颺反風起禾絶粒&KR0076;歌亦皆由窮神爲
體¶故神功所應倜儻無方也今形理雖外當¶其隨感
起滅亦必有非人力所致而至者河¶之出圖洛之出
書蓂莢無栽而敷玄珪不琢¶而成桑榖在庭倐然大
拱忽爾以亡火流¶王屋而爲烏鼎之輕重大小皆翕
<pb:KR6r0137_SBCK_002-6b>
歘變化感¶靈而作斯實不思議之明&KR0011;也夫以法身
之¶極靈感妙衆而化見照神功以朗物復何奇¶不肆
何變可限豈直仰陵九天龍行九泉吸¶風絶粒而已
哉凡厥光儀符瑞之偉分身涌¶出移轉世界巨海入
毛之&KR0011;方之黃虞姬孔¶神化無方向者衆瑞之奄曖
顯没旣出形¶而入神同惚怳而&KR0007;化何獨信此而抑
彼哉¶冥覺法王清明卓朗信而有徵不違顔咫尺¶而
昧者不知哀矣哉夫洪範庶徵休咎之應¶皆由心來
逮白虹貫日太白入昴寒谷生黍¶崩城隕霜之&KR0011;皆
發自人情而逺形天事固¶相爲形影矣夫形無無影
<pb:KR6r0137_SBCK_002-7a>
聲無無響亦<md:KR6r0137_T_002-0011a>¶情無無報矣豈直貫日隕霜之&KR0011;哉皆
莫不¶隨情曲應物無遁形但或結於身或播於事¶交
賒紛綸顯昧&KR0261;漫孰覩其際哉衆變盈世¶羣象滿目
皆萬世已來精感之所集矣故¶佛經云一切諸法從
意生形又云心爲法本¶心作天堂心作地獄義由此
也是以清心潔¶情必妙生於英麗之境濁情滓行永
悖於三塗¶之域何斯唱之迢遰微明有實理而直疏
魂¶沐想飛誠悚志者哉雖然夫億等之情皆相¶縁成
識識感成形其性實無也自有津悟¶已來孤聲豁然
滅除心患未有斯之至也¶請又述而明之夫聖神&KR0007;
<pb:KR6r0137_SBCK_002-7b>
照而無思營之識¶者由心與物絶唯神而已故虛明
之本終始¶常住不可凋矣今心與物交不一於神雖
以¶顔子之微微而必乾乾鑚仰好仁樂山庶乎¶屢空
皆心用乃識必用用妙接識識妙續如¶火之炎炎相
卽而成爓耳今以悟空息心心¶用止而情識歇則神
明全矣則情識之構既¶新故妙續則悉是不一之際
豈常有哉使庖¶丁觀之必不見全牛者矣佛經所謂
變易離¶散之法法識之性空夢幻影響泡沫水月豈¶
不然哉顔子知其如此故處有若無撫實若¶虚不見
有犯而不校也今觀顔子之屢虚¶則知其有之實無
<pb:KR6r0137_SBCK_002-8a>
矣况自兹以降䘮眞彌逺¶雖復進趨大道而與東走
之疾同名狂者皆¶違理謬感遁天妄行彌非眞有矣
況又質味¶聲色復是情僞之所影化乎且舟壑潛謝
變¶速奔電將來未至過去已滅見在不住瞬¶息之頃
無一毫可據將欲何守而以爲有乎<md:KR6r0137_T_002-0011b>¶甚矣僞有之蔽
神也今有明鏡於斯紛穢集¶之微則其照藹然積則
其照朏然彌厚則照¶而昧矣質其本明故加穢猶照
雖從藹至昧¶要隨鏡不滅以之辨物必隨穢彌失而
過謬¶成焉人之神理有&KR0011;於此僞有累神成精麤¶之
識識附於神故雖死不滅漸之以空必將¶習漸至盡
<pb:KR6r0137_SBCK_002-8b>
而窮本神矣泥洹之謂也是以至¶言雲富從而豁以
空焉夫巖林希微風水爲¶虚盈懐而往猶有曠然况
聖穆乎空以虛授¶人而不清心樂盡哉是以古之乘
虚入道一¶沙一佛未詎多也¶
或問曰神本至虚何故沾受萬有而與之爲¶緣乎又
本虛既均何故分爲愚聖乎又既云¶心作萬有未有
萬有之時復何以累心使感¶而生萬有乎¶荅曰今神
妙形麤而相與爲用以妙緣麤則¶知以虛緣有矣今
愚者雖鄙要能處今識昔¶在此憶彼皆有神功則練
而可盡知其本均¶虚矣心作萬有備於前論據見觀
<pb:KR6r0137_SBCK_002-9a>
實三者固¶已信然矣但所以然者其來無始無始之
始¶豈有始乎亦玄之又玄矣莊周稱冉求問曰¶未有
天地可知乎仲尼曰古猶今也葢謂雖¶在無始之前
仰尋先際初自茫渺猶今之冉¶求耳今神明始創及
羣生最先之祖都自杳¶漠非追想所及豈復學者通
塞所預乎夫聖¶固凝廢感而後應耳非想所及卽六
合之外¶矣無以爲感故存而不論聖而弗論民何¶由
悟今相與踐地戴天而存踐戴之外豈有¶紀極乎禹
之弼成五服敷土不過九州者葢<md:KR6r0137_T_002-0011c>¶道世路所及者耳
至於大荒之表暘谷濛汜¶之際非復人理所預則神
<pb:KR6r0137_SBCK_002-9b>
聖已所不明矣况¶過此彌往渾瀚冥茫豈復議其邊
陲哉今推¶所踐戴終至所不議故一體耳推今之神¶
用求昔之所始終至於聖人之所存而不論¶者亦一
理相貫耳豈獨可議哉皆由冥緣隨¶宇宙而無窮物
情所感者有限故也夫衆心¶稟聖以成識其猶衆目
㑹日以爲見離婁¶察秋毫於百尋者資其妙目假日
而覩耳今¶布毫於千步之外目力所匱無假以見而
於¶察微避危無所少矣何爲以千步所昧還疑¶百尋
之毫乎今不達緣本情感所匱無以㑹¶聖而知取至
於致道之津無所少矣何為以¶緣始之昧還疑旣明
<pb:KR6r0137_SBCK_002-10a>
之化矣哉¶
或問曰今人云不解緣始故不得信佛此非¶感邪聖
人何以不爲明之¶荅曰所謂感者抱升之分而理有
未至要當¶資聖以通此理之實感者也是以樂身滯¶
有則朗以苦空之義兼愛弗弘則示以投¶身之慈體
非俱至而三乘設分業異修而六¶度明津梁之應無
一不足可謂感而後應者¶也是以聞道靈鷲天人咸
暢造極者蔚如也¶豈復逺疑縁始然後至哉理明訓
足如説修¶行何所不備而猶必不信終懷過疑於想¶
所不及者與將隕之疾饋藥不服流矢通中¶忍痛不
<pb:KR6r0137_SBCK_002-10b>
拔要求矢藥造構之始以致命絶夫¶何異哉皆由猜
道自昔故未㑹無言致使¶今日在信妄疑耳豈可以
爲實理之感哉非理¶妄疑之感固無以感聖而尅明
矣夫非我求<md:KR6r0137_T_002-0012a>¶蒙蒙而求我固冝虚已及身隨順&KR0007;化
誠以¶信往然後悟隨應來一悟所振終可遂至㝠¶極
守是妄疑而不歸純歛袵者方將長淪惑¶網之災豈
有旦期背向一差升墜天絶可¶不愼乎¶
或問曰孔氏之訓無求生以害仁有殺身以¶成仁仁
之至也亦佛經説菩薩之行矣老子¶明無爲無爲之
至也卽泥洹之極矣而曾不稱其¶神通成佛豈孔老
<pb:KR6r0137_SBCK_002-11a>
有所不盡與明道欲以扇¶物而掩其致道之實乎無
實之疑安得不生¶荅曰教化之發各指所應世蘄乎
亂洙泗所¶&KR0042;應治道也純風彌凋二篇乃作以息動
也¶若使顔冉宰賜尹喜莊周外讚儒&KR0007;之跡以¶導世
情所極内稟無生之學以精神理之求¶世孰識哉至
若冉季子游子夏子思孟軻¶林宗康成蓋公嚴平班
嗣楊王之流或分盡¶於禮教或自畢於任逸而無欣
於佛法皆其¶寡緣所窮終無僭濫故孔老發音指導
自斯¶之倫感向所暨故不復越叩過應儒以弘仁¶道
在抑動皆已撫教得崖莫匪爾極矣雖慈¶良無爲與
<pb:KR6r0137_SBCK_002-11b>
佛説通流而法身泥洹無與盡言¶故弗明耳且凡稱
無爲而無不爲者與夫法¶身無形普入一切者豈不
同致哉是以孔老¶如來雖三訓殊路而習善共轍也¶
或問曰自三五以來暨于孔老洗心佛法要¶將有人
而獻酬之跡曾不乍聞者何哉¶荅曰余前論之㫖已
明俗儒而編専在治¶跡言有出於世表或散没於史
䇿或絶滅於¶坑焚今又重敷所懐夫三皇之書謂之
三墳<md:KR6r0137_T_002-0012b>¶言大道也爾時也孝慈天足豈復訓以仁義¶純
朴弗離若老莊者復何所扇若不明神¶本於無生空
衆性以照極者復以何道大道¶乎斯文没矣世孰識
<pb:KR6r0137_SBCK_002-12a>
哉史遷之述五帝也皆¶云生而神靈或弱而能言或
自言其名懿淵¶䟽通其知如神既以&KR0011;夫大乗菩薩
化見而¶生者矣居軒轅之丘登崆峒陟凡岱幽陵¶蟠
木之遊逸迹超浪何以知其不由從如來¶之道哉以
五帝之長世堯治百年舜則七十¶廣成大隗鴻崖巢
許夸父北人姑射四子之¶流&KR0007;風畜積洋溢於時而
五典餘&KR0011;唯唐虞¶二篇而至寡闢子長之記又謂百
家之言¶黃帝文不雅馴搢紳難言唯採殺伐治¶跡猶
萬不記一豈至道之盛不見于殘缺之¶篇便當皆虚
妄哉今以神明之君遊浩然之¶世&KR0157;七聖於具茨見
<pb:KR6r0137_SBCK_002-12b>
神人於姑射一化之生¶復何足多談微言所精安知
非窮神億劫之¶表哉廣成之言曰至道之精窈窈㝠
冥卽首¶楞嚴三昧矣得吾道者上爲皇下爲王卽亦¶
隨化升降爲飛行皇帝轉輪聖王之&KR0011;也失¶吾道者
上見光下爲土亦生死於天人之界¶者矣感大隗之
風稱天師而退者亦十號之¶稱矣自恐無生之化皆
道深於若時業流於¶玄勝而事没振古理隨文翳故
百家所摭若¶曉而昧又搢紳之儒不謂雅馴遂令狥¶
世而不深於道者仗史籍而抑至理從近情¶而忽逺
化困精神於永劫豈不痛哉伯益述¶山海天毒之國
<pb:KR6r0137_SBCK_002-13a>
偎人而愛人郭璞&KR0019;古謂天¶毒卽天竺浮屠所興偎
愛之義亦如來大慈<md:KR6r0137_T_002-0012c>¶之訓矣固亦既聞於三五之世
也國典弗傳¶不足疑矣凡三代之下及孔老之際史
䇿之¶外竟何可量孔之問禮老爲言之關尹之求¶復
爲明道設使二篇或没其言獨存於禮記¶後世何得
不謂柱下翁直是知禮老儒豈不¶體於玄風乎今百
代衆書飄蕩於存亡之後¶理無備在豈可斷以所見
絶獻酬於孔老哉¶東方朔對漢武劫燒之説劉向列
仙叙七十¶四人在佛經學者之管窺於斯又非漢明
而¶始也但馳神越世者衆而顯結誠幽微者寡¶而隱
<pb:KR6r0137_SBCK_002-13b>
故潛感之實不揚於物耳道人澄公仁¶聖於石勒虎
之世謂虎曰臨淄城中有古¶阿育王寺處猶有形像
承露盤在深林巨&KR0035;¶之下入地二十丈虎使者依圖
搜求皆如言¶得近姚畧叔父爲晉王於河東蒲坂古
老所¶謂阿育王寺處見有光明鑿求得佛遺骨於¶石
函銀匣之中光曜殊常隨路迎覩於灞¶上比丘今見
存辛(一作/新)寺由此觀之有佛事於齊¶晉之地乆矣哉
所以不説於三傳者亦猶干¶寶孫盛之史無語稱佛
而妙化實彰有晉而¶盛於江左也¶
或問曰若諸佛見存一切洞徹而威神之力¶諸法自
<pb:KR6r0137_SBCK_002-14a>
在何爲不曜光儀於當今使精麤同¶其信悟灑神功
於窮迫以拔寃枉之命而令¶君子之流於佛無覩故
同其不信俱陷闡提¶之苦秦趙之衆一日之中白起
項籍坑六十萬¶夫古今彝倫及諸受坑者誠不悉有
宿緣大¶善盡不覩無一緣而悉積大惡而不覩佛之¶
悲一日俱坑之痛憖然畢同坐視窮酷而不<md:KR6r0137_T_002-0013a>¶應何以
爲慈乎緣不傾天德不邈世則不能¶濟何以爲神力
自在不可思議乎魯陽迴日¶耿恭飛泉宋九江虎逺
江而蝗避境猶皆¶心力橫徹能使非道&KR0007;通況佛神
力融起之¶氣冶籍之心以活百萬之命殊易夫納須
<pb:KR6r0137_SBCK_002-14b>
彌於芥子甚仁於毁身乎一虎一鴿矣而今¶想焉而
弗見告焉而弗聞請之而無救寂¶寥然與大空無别
而於其中有作沙門而燒¶身者有絶人理而剪六情
者有苦力役傾資¶寶而事廟像者頓奪其當年而不
見其所得¶吁可惜矣若謂應在將來者則向六十萬
命¶善惡不同而枉滅同矣命善惡雖異身後¶所當獨
何得異見世殊品既一不蒙甄别將來¶浩蕩爲欲何
望况復恐實無將來乎經云足¶指按地三千佛土皆
見及盲聾瘖瘂牢獄毒¶痛皆得安寧夫佛逺近存亡
有戒無戒等以¶慈焉此之有心宜見苦痛宜寧與彼
<pb:KR6r0137_SBCK_002-15a>
一矣而¶經則快多是語實則竟無暫應安知非異¶國
有命世逸羣者構此空法以脅異翼善交言¶有微逺
之情事有澄肅之美純而易信者一¶已輸身遂相承
於不測而勢無止薄乎¶荅曰今不覩其路故於夷謂
險誠瞰其&KR0151;則¶不見所難矣夫常無者道也唯佛則
以神法¶道故德與道爲一神與道爲二二故有照以¶
通化一故常因而無造夫萬化者固各隨因¶緣自作
於大道之中矣今所以稱佛云諸法自¶在不可思議
者非曰爲可不由緣數越宿命¶而横濟也葢衆生無
量神功所導皆依崖曲¶暢其照不可思量耳譬之洪
<pb:KR6r0137_SBCK_002-15b>
水四凶瞽頑象<md:KR6r0137_T_002-0013b>¶傲皆化之固然堯舜弗能易矣而必
各依¶其崖洚水流凶允若克諧其德豈不大哉夫¶佛
也者非他也葢聖人之道不盡於濟生¶之俗敷化於
外生之世者耳至於因而不爲¶功自物成直堯之殊
應者耳夫鍾律感&KR0011;猶¶心&KR0007;㑹况夫靈聖以神理爲
&KR0011;乎凡厥相與¶㝠遘於佛國者皆其烈志清神積劫
增明故¶能感詣洞徹致使釋迦發暉十方交映多寶¶
涌見燈王入室豈佛之獨顯乎哉能見矣¶至若今之
君子不生應供之運而域乎禹績¶之内皆其誠背于
昔故㑹乖于今雖復清若¶夷齊貞如栁季所志茍殊
<pb:KR6r0137_SBCK_002-16a>
復何由感而見佛¶乎况今之所謂或自斯已還雖復
禮義熏身¶高名馥世而情深于人志不附道雖人之
君¶子而實天之小人靈極之容復何由感映豈¶佛之
偏隱哉我弗見矣若或有隨緣來¶生而六度之誠發
自宿業感見獨朗亦當屢¶有其人然雖道俗比肩復
何由相知乎然則¶麤妙在我故見否殊應豈可以已
之不曜於¶光儀而疑佛不見存哉夫天地有靈精神
不¶滅明矣今秦趙之衆其神與宇宙俱來成敗¶天地
而不滅起籍二將豈將頓滅六十萬¶神哉神不可滅
則所滅者身也豈不皆¶如佛言常滅羣生之身故其
<pb:KR6r0137_SBCK_002-16b>
身受滅而數㑹¶於起籍乎何以明之夫乾道變化各
正性¶命至於雞彘犬羊之命皆乾坤六子之所一¶也
民之咀命充身&KR0842;同蛛蟱爲網矣鷹虎非¶搏噬不生
人可飯蔬而存則虐已甚矣天¶道至公所布者命寧
當許其虐命而抑其冥<md:KR6r0137_T_002-0013c>¶應哉今六十萬人雖當美惡
殊品至於忍咀¶羣生恐不異也美惡殊矣故其生之
所享固¶可實殊害生同矣故受害之日固亦可同今¶
道家之言世之所述無以云焉至若于公¶邴吉虞怡
德應于後嚴延年田蚡晉宣殺報¶交驗皆書于魏漢
世所信覩夫活人而¶慶流子孫况精神爲殺活之主
<pb:KR6r0137_SBCK_002-17a>
無殃慶於後¶身乎殺活彼身必受報已身況通塞彼
神而¶不榮悴於已神乎延年所殺皆凡等小人竇¶嬰
王陵宰牧之豪賢不殊貴賤異其致報一¶也報之所
加不論豪賤將相晉王不二矣豈¶非天道至平才與
不才亦各其子理存性命¶不在貴賤故邪然則肫魚
雖賤性命各正於乾¶道矣觀大鳥之迴翔小鳥之啁
噍葛盧所¶聽之牛西巴所感之鹿情愛各深於其&KR0011;¶
矣今有孕婦稚子於斯而有刳而剔之燔而¶炙之者
則謂寃痛之殃上天所感矣今春獵¶胎孕燔&KR0577;羔雛
亦天道之所一也豈得獨無¶報哉但今相與理緣於
<pb:KR6r0137_SBCK_002-17b>
飲血之世畋漁非可¶頓絶是以聖王庖㕑其化葢順
民之殺以滅¶其害踐庖聞聲則所不忍因豺獺以爲
節疾¶非時之傷孕解&KR0431;而不網明含氣之命重矣¶孟
軻擊賞於釁鐘知王德之去殺矣先王¶撫鹿救急故
雖深其仁不得頓苦其禁如來¶窮神明極故均重五
道之命去殺爲衆戒之¶首萍沙見報於白兔釋氏受
滅於昔魚以¶示報應之勢皆其窈窕精深迂而不昧
矣若¶在往生能聞于道敬修法戒則必不墜長平¶而
受坑馬服矣及在既墜信法能徹必超今<md:KR6r0137_T_002-0014a>¶難若緣釁
先重難有前報及戒德後臻必不¶復見坑來身矣所
<pb:KR6r0137_SBCK_002-18a>
謂灑神功於窮迫以拔寃¶枉之命者其道如斯慈之
至矣今雖有世美¶而無道心犯害衆命以報就迫理
之當也佛¶乘理居當而救物以法不&KR0771;法則理無橫
濟¶豈佛無實乎譬之扁鵲救疾以藥而不信不¶服疾
之不瘳豈鵲不妙乎魯陽耿恭逺祖九¶江所以能迴
日飛泉蟲虎避德者皆以烈誠¶動乎神道神道之感
卽佛之感也若在秦趙必¶不陷於難矣則夫陷者皆
已無誠何由致感¶於佛而融冶起籍哉夫以通神之
衆萃窮化¶之堂故須彌可見於芥子之内耳又雖今
則¶虎鴿昔或爲人嘗有緣㑹故値佛嘉運投身¶濟之
<pb:KR6r0137_SBCK_002-18b>
割股代之茍無感可動以命償殺融冶¶之奇安得妄
作吹萬之死咸其自巳而疑佛¶哉夫志之篤也則想
之而見告之斯聞矣推¶周孔交夢傅説形求實至古
今悠隔傅巖遐¶岨而玄對無礙則可以信夫潔想西
感覩無¶量壽佛越境百億超至無功何云大空無别¶
哉夫道在練神不由存形是以沙門祝形燒¶身厲神
絶往神不可滅而能奔其往豈有負¶哉契闊人理﨑
嶇六情何獲於我而求累¶于神誠自剪絶則日損所
情實漸于道苦¶力䇿觀傾資夐居未幾有之俄然身
滅名實¶所收不出盗跨構館栖神象淵然幽穆形從
<pb:KR6r0137_SBCK_002-19a>
其微神隨之逺微則應清逺則福妙盜跨與¶道孰爲
優乎頓奪其當年所以超升潛行恊¶于神明福德彰
於後身豈能見其所得哉¶夫人事之動必貫神道物
無妄然要當有故而<md:KR6r0137_T_002-0014b>¶然矣若使幽冥之報不如向論
則六十萬命¶何理以坑乎旣以報坑必以報不坑矣
今戰¶國之人&KR0396;若安期幽若四皓龍顔而帝列地¶而
君英聲茂實不可稱數同在羿之彀中獨¶何然乎豈
不各是前報之所應乎既見福成¶於往行則今行無
負於後身明矣見世殊品¶既宿命所甄則身後所當
獨何容濫經之所¶奇自謂當佛化見之時皆由素有
<pb:KR6r0137_SBCK_002-19b>
嘉㑹故¶其遇若彼今曾無暫應皆咎在無緣而反¶誣
至法空搆嗚呼神鑒孔昭侮聖人之殃¶亦可畏也敢
問空搆者將聖人與賢人與小¶人與夫聖無常心葢
就物之性化使遂耳若¶身死神滅但當一以儒訓盡
其生極復何事¶哉而誑以不滅欺以成佛使燒祝髮
膚絶其¶牉合所遏苗裔數不可量且夫彦聖育無¶常
所或潛有塞矣空搆何利而其毒大苦知¶非聖賢之
爲矣若人哉樊須之流也則亦歛¶身周孔畏懼異端
敢妄作哉若自兹已降¶則不肖之倫也又安能立家
九流之外增徽¶老莊之表而照列於千載之後龍&KR0035;
<pb:KR6r0137_SBCK_002-20a>
提婆¶馬鳴迦旃延法勝山賢達摩多羅之倫曠載¶五
百仰述道訓大智中百論阿毗曇之&KR0011;皆¶神通之才
也近孫綽所頌耆域健陀勒等八¶賢支道林像而讚
者竺法護千法蘭道邃&KR1009;¶公則皆神映中華中朝竺
法行時人比之樂¶令江左尸梨蜜羣公高其卓朗郭
文舉廓然¶邃允而所奉唯佛凡自龍&KR0035;以達寧皆失¶
身於向所謂不肖者之詫乎然則黃&KR0405;夫子¶之事豈
不明明也哉今影骨齒髮遺器餘武<md:KR6r0137_T_002-0014c>¶猶光于本國此
亦道之證也夫殊域之¶性多有精察黠才而嗜欲&KR0011;
深皆以厥祖身¶立佛前累葉親傳世祇其實影跡遺
<pb:KR6r0137_SBCK_002-20b>
事昭¶化融顯故其裔王則傾國奉戒四衆苦徹¶死而
無悔若理之詭曖事不實奇亦豈肯傾¶已破欲以尊
無形者乎若影物無實聲出來¶往則古今來者何爲
苦身離欲若是之至往¶而反者冝其沮懈而&KR0011;皆更
篤乎粗可察矣¶論曰夫自古所以不顯治道者將存
其¶生也而苦由生來昧者不知矣故諸佛悟之¶以苦
導以無生無生不可頓體而引以生之¶善惡同善報
而彌升則朗然之盡可階焉是¶以其道浩若滄海小
無不津大無不通雖邈¶與務治存生者反而亦固陶
潛五典勸佐禮¶教焉今世之所以慢禍福於天道者
<pb:KR6r0137_SBCK_002-21a>
&KR0011;若史¶遷感伯夷而慨者也夫孔聖豈妄説也哉稱¶
積善餘慶積惡餘殃而顔冉夭疾厥&KR0332;蔑聞¶商臣考
終而莊則賢霸凡若此&KR0011;皆理不可¶通然理豈有無
通者乎則納慶後身受殃三¶塗之説不得不信矣雖
形有存亡而精神必¶應與見世而報夫何異哉但因
緣有先後故¶對至有遲速猶一生禍福之早晚者耳
然則¶孔氏之訓資釋氏而通可不曰玄極不易之¶道
哉夫人理飄紛存没若幻籠以百年命之¶孩老無不
盡矣雖復黃髮鮐背猶自覺所經¶俄頃况其短者乎
且時則無止運則無窮旣¶往積劫無數無邊皆一瞬
<pb:KR6r0137_SBCK_002-21b>
一閲以及今耳今¶積瞬以至百年曾何難及而又鮮
克半焉¶夫物之媚於朝露之身者&KR0011;無清遐之實矣<md:KR6r0137_T_002-0015a>¶何爲甘臭腐於漏刻以枉長存之神而不自¶踈於遐
逺之風哉雖復名法佐世之家亦何¶獨無分於大道
但宛轉人域囂于世路故唯¶覺人道爲盛而神想蔑
如耳若使迴身中荒¶升岳遐覽妙觀天宇澄肅之曠
日月照洞¶之奇寧無列聖威靈尊嚴乎其中而唯唯¶¶
人羣怱怱世務而已哉固將懷逺以開神¶道之想感
寂以昭明靈之應矣昔仲尼修五¶經於魯以化天下
及其眇邈太蒙之顚而天¶下與魯俱小豈非神合於
<pb:KR6r0137_SBCK_002-22a>
八遐故超於一世¶哉然則五經之作蓋於俄頃之閒
應其所小¶者耳世又何得以格佛法而不信哉請問
今¶之不信爲謂黔首之外都無神明邪爲之亦¶謂有
之而直無佛乎若都無神明唯人而已¶則誰命玄鳥
降而生商孰遺巨跡感而生棄¶哉漢魏晉宋咸有瑞
命知視聽之表神¶道炳焉有神理必有妙極得一以
靈非佛而¶何夫神也者依方玄應不應不預存從實
致¶化何患不盡豈須詭物而後訓乎然則其法¶之實
其教之信不容疑矣論曰羣生皆以精¶神爲主故於
&KR0007;極之靈咸有理以感堯則逺¶矣而百獸儛德豈非
<pb:KR6r0137_SBCK_002-22b>
感哉則佛爲萬感之宗¶焉日月海嶽猶有朝夕之禮
秩望之義况¶佛之道衆高者窮神於生表中者受身
於妙¶生下則免夫三&KR0208;乎今世教所&KR0042;致治於一¶生
之内夫&KR0007;至者寡順世者衆何嘗不相與¶唯習世情
而謂死則神滅乎是以不務邈志¶清遐而多循情寸
隂故君子之道鮮焉若¶鑒以佛法則厥身非我葢一
憩逆旅耳精神<md:KR6r0137_T_002-0015b>¶乃我身也廓長存而無已上德者其
德之暢¶於已也無窮中之爲美徐將清升以至盡下
而¶惡者方有自新之迴路可補過而上遷是以¶自古
精麤之中潔已懷逺祇行於今以擬來¶業而邁至德
<pb:KR6r0137_SBCK_002-23a>
者不可勝數是佛法之效矣此¶皆世之所壅佛之所
開其於&KR0011;豈不曠然融¶朗妙有通塗哉若之何忽而
不奉乎夫風經¶炎則暄吹林必涼清水激濁澄石必
明神¶用得䘮亦存所託今不信佛法非分之必然¶葢
處意則然誠試避心世物移映清微則佛理¶可明事
皆信矣可不妙處其意乎資此明¶信已往終將克王
神道百世先業皆可幽¶明永濟孝之大矣衆生沾仁
慈之至矣凝神¶獨妙道之極矣洞朗無硋明之盡矣
發軫常¶人之心首路得轍縱可多歷劫數終必逕¶集
玄極若是之奇也等是人也背轍失路蹭¶蹬長往而
<pb:KR6r0137_SBCK_002-23b>
永没九地可不悲乎若不然也世¶何故忽生懿聖復
育愚鄙上則諸佛下則蜎¶飛蠕動乎皆精神失得之
勢也今人以血身¶七尺死老數紀之内既夜消其半
矣䘮疾衆¶故又苦其半生之美盛榮樂得志葢亦何
幾¶而壯齒不居榮必懼辱樂實連憂亦無全泰¶而皆
競入流俗之險路諱陟佛法之曠塗何¶如其智也世
之以不達緣本而悶於佛理者¶誠亦衆矣夫縁起浩
汗非復追想所及失得所¶關無理以感卽六合之外
故佛而不論已¶具前論¶請復循環而伸之夫聖人之
作易天之垂象¶吉凶治亂其占可知然原其所以然
<pb:KR6r0137_SBCK_002-24a>
之狀<md:KR6r0137_T_002-0015c>¶聖所弗明則莫之能知今以所莫知廢其可¶知
逆占違天而動豈有不亡者乎不可以¶縁始弗明而
背佛法亦猶此也又以不憶前¶身之意謂神不素存
夫人在胎孕至于孩¶齠不得謂無精神矣同一生之
内耳以今思¶之猶㝠然莫憶况經生死歷異身昔憶
安得¶不亡乎所憶亡矣而無害神之常存則不達¶緣
始何妨其理常明乎子路問死子曰未知¶生安知死
問事&KR0017;神則曰未知事人焉知事¶&KR0017;豈不以由也盡
於好勇篤於事君固宜應¶以一生之内至於生死&KR0017;
神之本雖曰有問¶非其實理之感故性與天道不可
<pb:KR6r0137_SBCK_002-24b>
得聞佛家¶之說衆生有邊無邊之&KR0011;十四問一切智
者¶皆置而不荅誠以荅之無利益則墮惡邪然¶則稟
聖奉佛之道固冝謝其所絶餐其所應¶如渴者飲河
挹洪流以盈已豈須窮源於崑¶山哉凡在佛法若違
天硋理不可得然則¶疑之可也今無不可得然之硋
而有順天清¶神之實豈不誠然哉夫人之生也與憂
俱生¶患禍發於時事災沴奮於冥昧雖復雅貴¶連雲
擁徒百萬初自獨以形神坐待無常家¶人嗃嗃婦子
嘻嘻俄復淪爲惚怳人理曾¶何足恃是以過隙宜競
賒謗冥化縱欲侈害¶神旣無滅求滅不得復當乘罪
<pb:KR6r0137_SBCK_002-25a>
受身今之無¶賴羣生蟲豸萬等皆殷鑒也爲之謀者
唯有¶委誠信佛託心履戒以援精神生蒙靈援死¶則
清升清升無已逕將作佛佛固言爾而人¶侮之何以
斷人之勝佛乎其不勝也當不下¶墜彼惡永受其劇
乎嗚呼六極苦毒而生者<md:KR6r0137_T_002-0016a>¶所以世無已也所聞所見
精進而死者臨盡¶&KR0011;多神意安定有危迫者一心稱
觀世音畧¶無不蒙濟皆向所謂生&KR0041;靈援死則清升
之符¶也夫萬乘之主千乘之君日昃不遑食兆民¶頼
之於一化内耳何以增茂其神而王萬化¶乎今依周
孔以養民味佛法以養神則生爲¶明后没爲明神而
<pb:KR6r0137_SBCK_002-25b>
常王矣如來豈欺我哉¶非崇塔侈像容養濫吹之僧
以傷財害民之謂¶也物之不窺逺實而覩近弊將橫
以詬法矣¶葢(尊/其)道信其教悟無常空色有慈心整化¶
不以尊豪輕絶物命不使不肖竊假非服豈¶非道之
以德齊之以禮天下歸仁之盛乎¶其在容與之位及
野澤之身何所足惜而不¶自濟其精神哉昔逺和尚
澄業廬山余往憩¶五旬高潔貞厲理學精妙固逺流
也其師安¶法師靈德自奇微遇比丘並含清眞皆其
相¶與素洽乎道而後孤立於山是以神明之化¶邃于
巖林驟與余言於崖樹澗壑之間曖然乎¶有自言表
<pb:KR6r0137_SBCK_002-26a>
而肅人者凡若斯論亦和尚據¶經之㫖云爾夫善卽
者因鳥跡以書契窮神¶與人之頌緹縈一言而霸業
用遂肉刑永除¶事固有俄爾微感而終至沖天者今
無陋鄙¶言以警其所感奄然身没安知不以之超登¶
哉
<pb:KR6r0137_SBCK_002-26b>
弘明集卷第二<md:KR6r0137_T_002-0016b>¶
<pb:KR6r0137_SBCK_003-1a>
&KR0042;明集卷第三¶¶
　　　　　　　　　梁　釋　僧　祐　撰
　　與宗居士書　宋何承天
近得賢從中郎書説足下勤西方法事賢者志其大
豈以萬劫為奢但恨短生無以測冥靈耳冶城慧琳
道人作白黑論乃為衆僧所排擯賴蒙値明主善救
得免波羅夷耳既作比丘乃不應明此白徒亦何爲
不言足下試尋二家誰為長者吾甚昧然望有以佳
悟何承天白
　　答何衡陽書　宗炳
<pb:KR6r0137_SBCK_003-1b>
所送琳道人白黑論辭清致美但吾闇於照理猶未
逺其意既云幽冥之理不盡於人事周孔疑而不辨
釋氏辨而不實然則人事之表幽闇之理爲取廓然
唯空爲猶有神明邪若廓然唯空衆聖莊老何故皆
云有神若有神明復何以斷其不實如佛言今相與
共在常人之域料度近事猶多差錯以陷患禍及博
奕麤藝注意研之或謂生更死謂死實生近事之中
都未見有常得而無喪者何以決斷天地之外億劫
之表冥冥之中必謂所辨不實邪若推據事不容得
實則疑之可也今人形至麤人神實妙以形從神豈
<pb:KR6r0137_SBCK_003-2a>
得齊終心之所感崩城隕霜白虹貫日太白入昴氣
禁之醫心作水火冷煖輒應況今以至明之智至精
之志專誠妙徹感以受身更生於七寶之土何爲不
可實哉又云析毫空&KR0035;無傷垂䕃之茂離材虗室無
損輪奐之美貝錦以繁采發華和羮以鹽梅致㫖以
塞本無之教又不然矣佛經所謂本無者非謂衆緣
和合者皆空也垂䕃輪奐處物自可有耳故謂之有
諦性本無矣故謂之無諦吾雖不悉佛理謂此唱居
然甚矣自古千變萬化之有俄然皆已空矣當其盛
有之時豈不常有也必空之實故俄而得以空邪亦
<pb:KR6r0137_SBCK_003-2b>
如惠子所謂物方生方死日方中方睨死睨之實恒
預明於未生未中之前矣愚者不覩其理唯見其有
故齊侯攝爽鳩之餘僞而泣戀其樂賢者心與理一
故顔子庶乎屢空有若無實若虗也自顔已下則各
隨深淺而味其虗矣若又踰下縱不能自清於至言
以傾愛競之惑亦何常無髣髴於一毫豈當反以一
火增寒而更令戀嗜好之欲乎乃云明無常增渴癊
之情陳苦僞篤競辰之慮其言過矣又以舟壑塘駟
之論已盈耳於中國非理之奥故不舉爲教本謂剖
析此理更由指掌之民夫舟壑潛謝佛經所謂見在
<pb:KR6r0137_SBCK_003-3a>
不住矣誠能明之則物我常虗豈非理之奥邪葢悟
之者寡故不以為教本耳支公所謂未與佛同也何
爲以素聞於中國而蔑其至言哉又以效神光無徑
寸之明驗靈變無纖芥之實徒稱無量之壽孰見期
頤之叟諸若此&KR0011;皆謂於事不符夫神光靈變及無
量之壽皆由誠信幽奇故將生乎佛土親映光明其
壽無量耳今没於邪見慢誕靈化理固天隔當何由
覩其事之符乎夫心不貪欲為十善之本故能俯絶
地獄仰生天堂即亦服義蹈道理端心者矣今内懷
䖍仰故禮拜悔罪達夫無常故情無所吝委妻子而
<pb:KR6r0137_SBCK_003-3b>
為施豈有邀於百倍復何得乃云不由恭肅之意不
乘無吝之情乎泥洹以無樂為樂法身以無身為身
若本不希擬亦可為增躭逸之慮肇好奇之心若誠
餐仰則躭逸稍除而獲利於無利矣又何關利競之
俗乎又云道在無欲而以有欲要之俯仰之間非利
不動何誣佛之深哉夫佛家大趣自以八苦皆由欲
來明言十二因緣使高妙之流朗神明於無生耳欲
此道者可謂有欲於無欲矣至於啓導麤近天堂地
獄皆有影響之實亦由于公以仁活招封嚴氏以好
殺致誅畏誅而欲封者必舍殺而修仁矣厲妙行以
<pb:KR6r0137_SBCK_003-4a>
希天堂謹五戒以逺地獄雖有欲於可欲實踐日損
之清塗此亦西行而求郢何患其不至哉又嫌丹青
&KR0365;媚采之目土木誇好壯之心成私&KR0035;之權結師黨
之勢要厲精之譽肆陵競之志固黒蝗之醜或可謂
作法於涼其弊猶貪耳何得乃慢佛云作法於貪邪
王莽竊六經以簒帝位秦皇因朝覲而構阿房寧可
復罪先王之禮教哉又云宜廢顯晦之跡存其所要
之㫖示來生者蔽虧於道釋不得已請問其㫖為欲
何要必欲使修利遷善以遂其性矣夫聖無常心就
萬物以為心耳若身死神滅是物之眞性但當即其
<pb:KR6r0137_SBCK_003-4b>
必滅之性與周孔并力致教使物無禀則遷善之實
豈不純乎何誑以不滅欺以佛理使燒祝髮膚絶其
牉合所遏苗裔數不可量為害若是以傷盡性之美
釋氏何為其不得已乎若不信之流亦不肯修利而
遷善矣夫信者則必耆域犍陀勒夷陀蜜竺法乘帛
法祖竺法護于法蘭竺法行於道邃闕公則佛圖澄
尸梨蜜郭文舉釋道安支道林逺和尚之倫矣神理
風操似殊不在琳比丘之後寧當妄有毁人理落簪
於不實人之化哉皆靈奇之實引緜邈之心以成神
通清眞之業耳足下籍其不信逺送此論且世之疑
<pb:KR6r0137_SBCK_003-5a>
者咸亦妙之故自力白答以塵露衆情夫世之然否
佛法都是人興喪所大何得相與共處以可否之間
吾故罄其愚思制明佛論以自獻所懷始成已令人
書寫不及此信晚更遣信可聞當付往也宗炳白
　　答宗居士書(釋均/善難)何承天
何承天前送均善論并諮求雅㫖來答周至及以為
兹理興喪宜明不可但處以可否之間吾雖不能一
切依附亦不甚執偏見但求夜光於巨海正自未得
耳以爲佛經者善九流之别家雜以道墨慈悲愛施
與中國不異大人君子仁爲己任心無憶念且以形
<pb:KR6r0137_SBCK_003-5b>
像彩飾將諧常人耳目其為糜損尚微其所&KR0042;益或
著是以兼而存之至于好事者遂以爲超孔越老唯
此為貴斯未能求立言之本而&KR0365;惑於末說者也知
其言者當俟忘言之人若唯取信天堂地獄之應因
緣不滅之驗抑情菲食盡勤禮拜庶幾廕羅帳之葢
升彌鐙之座淳于生所以大謔也論云衆聖老莊皆
云有神明復何以斷其不如佛言答曰明有禮樂幽
有&KR0017;神聖王所以為教初不昧其有也若果有來生
報應周孔寧當緘默而無片言邪若夫嬰兒之臨坑
凡人爲之駭怛聖者豈獨不仁哉又云人形至麤人
<pb:KR6r0137_SBCK_003-6a>
神實妙以形從神豈得齊終答曰形神相資古人譬
以薪火薪弊火微薪盡火滅雖有其妙豈能獨傳又
云心之所感崩城隕霜白虹貫日太白入昴氣禁之
醫冷煖輒應專誠妙感以受身更生七寶之土何爲
不可哉答曰崩城隕霜貫日入昴不明來生之譬非
今論所宜引也又見水火之禁冀其能生七寶之鄉
猶觀大冶銷金冀其能自陶鑄終不能亦可知也又
曰有諦無諦此唱居然甚安自古千變萬化有俄然
皆已空矣當其盛有之時豈不常有必空之實愚者
不知其理唯見其有答曰如論云當其盛有之時已
<pb:KR6r0137_SBCK_003-6b>
有必空之實然則即物常空空物為一矣今空有未
殊而賢愚異稱何哉昔之所謂道者於形爲無形於
事爲無事恬漠沖粹養智怡神豈獨愛欲未除宿緣
是畏唯見其有豈復是過以此嗤齊侯猶五十步笑
百歩耳又云舟壑潛謝佛經所謂見在不住誠能明
之則物我常虗答曰潛謝不住豈非自生入死自有
入無之謂乎故其言曰有駭形而無損心有旦宅而
無憤死賈生亦云化爲異物又何足患此達乎死生
之變者也而區區去就在生慮死心繫無量志生天
堂吾黨之常虗異於是焉又云神光靈變及無量之
<pb:KR6r0137_SBCK_003-7a>
壽皆由誠信幽奇故映其明今没於邪見理固天隔
答曰今亦不從慢化者求其光明但求之於誠信者
耳尋釋迦之教以善權救物若果應驗若斯何爲不
見其靈變以曉邪見之徒豈獨不愛數十百萬之説
而吝俄頃神光徒爲化聲之辯竟無明於眞智終年
疲疫而不知所歸豈不哀哉又云内懷䖍仰故禮拜
悔罪達夫無常故情無所吝委妻子而爲施豈有邀
於百倍答曰繁巧以興事未若除貪欲而息競遵戒
以洗悔未若剪榮冀以全朴況乃誘所尚以祈利忘
天屬以要譽謂之無邀吾不信也又云泥洹以無樂
<pb:KR6r0137_SBCK_003-7b>
爲樂法身以無身爲身若誠能餐仰則躭逸稍除獲
利於無利矣答曰泥洹以離苦爲樂法身以接苦爲
身所以使餐仰之徒不能自絶耳果歸於無利勤者
何獲而云獲於無利邪此乃形神俱盡之證恐非雅
論所應明言也又云欲此道者可謂有欲於無欲矣
至若啓導麤近者有影響之實亦猶于公以仁活致
封嚴氏以好殺&KR0241;誅厲妙行以希天堂謹五戒以逺
地獄雖有欲於可欲實踐日損之塗此亦西行而求
郢何患其不至答曰謂麤近爲啓導比報應於影響
不亦善乎但影響所因必稱形聲尋常之形安得八
<pb:KR6r0137_SBCK_003-8a>
萬由旬之影乎所滯若有欲於無欲猶是常滯於所
欲夫耳目殊司工藝異業末技所存慮信不並是以
金石克諧泰山不能呈其高鴻鵠方集冥秋不能傳
其旨而欲以有欲成無欲希望就日損雖云西行去
郢兹逺如之何又云若身死神滅是物之眞性但當
與周孔并力致教何爲誑以不滅欺以佛理使焼祝
髮膚絶其牉合以傷盡性之美答曰華戎自有不同
何者中國之人稟氣清和合仁抱義故周孔明性習
之教外國之徒受性剛強貪欲忿戾故釋氏嚴五戒
之科來論所謂聖無常心就物之性者也懲㬥之戒
<pb:KR6r0137_SBCK_003-8b>
莫苦乎地獄誘善之勸莫美乎天堂將盡殘害之根
非中庸之謂周孔則不然順其天性去其甚泰婬盜
著於五刑酒辜明於周誥春田不圍澤見生不忍死
五犯三驅釣而不綱是以仁愛普洽澤及㹠魚嘉禮
有常俎老者得食肉春耕秋收蠶織以時三靈格思
百神咸祑方彼之所爲者豈不&KR0042;哉又甄供灌之賞
嚴疑法之罰述蒱宰之問爲勸化之本演焄蒿之答
明來生之驗袨服盱衡而矜斯説者其處心亦悍矣
論又稱耆陁尸梨之屬神理風操不在琳比丘後足
下既明常人不能料度近事今何以了其勝否於百
<pb:KR6r0137_SBCK_003-9a>
年之前數千里之外邪若琳比丘者僧貌而天虗似
夫深識眞僞殊不肯忌經護師崇飾巧説吾以是敬
之孫興公論云竺法護之淵達于法蘭之純博足下
欲比中土何士也及楚英之修仁寺笮融之賙行饉
寧復有清眞風操乎昔在東邑有道含沙門自吳中
來深見勸譬甚有懇誠因畱三宿相爲説練形澄神
之緣罪福起滅之驗皆有條貫吾拱聽讜言申旦忘
寢退以爲士所以立身揚名著信行道者實賴周孔
之教子路稱聞之而未之能行唯恐有聞吾所行者
多矣何遽捨此而務彼又尋稱情立文之制知來生
<pb:KR6r0137_SBCK_003-9b>
之爲奢究終身不已之哀悟受形之難再稱聖人我
師周公豈欺我哉緣足下情䔍故具陳始末想耆舊
大智誨人不倦於此未默耳前已遣取明佛論遲尋
至冀或朗然於心何承天白
　　答何衡陽書　宗炳
敬覽來論抑裁佛化畢志儒業意義檢著才筆辨覈
善可以警䇿世情實中區之美談也觀足下意非謂
制佛法者非聖也但其法權而無實耳未審竟何以
了其無實今相與斷見事大計失得畧半也靈化超
於&KR0007;極之表其故糺結於幽㝠之中曾無神人指掌
<pb:KR6r0137_SBCK_003-10a>
相語徒信史之闕文於焚燒之後便欲以廢頓神化
相助寒心也夫聖人窮理盡性以至於命物有不得
其所若已納之於隍今誑以不滅欺以成佛使髠首
赭衣焚身然指不復用天分以養父母夫婦父子之
道從佛法已來沙河以西三十六國未暨中華絶此
緒者億兆人矣東夷西羌或可聖賢及由金日磾得
來之&KR0011;將生而不得生者多矣若使佛法無實納隍
之酷豈可勝言及經之權爲合何道而云欲以矯誑
過正以治外國剛强忿戾之民乎夫忿戾之&KR0011;約法
三章交賞見罰尚不信懼寧當復以即色本無泥洹
<pb:KR6r0137_SBCK_003-10b>
法身十二因緣微塵劫數之言以治之乎禀此訓者
皆足下所謂禀氣清和懷仁抱義之徒也資清和以
踈微言厲義性以習妙行故遂能澄照觀法法照俱
空而至於道皆佛經所載而足下所信矣至若近世
通神令德若孫興公所讚八賢支道林所頌五哲皆
時所共高故二子得以綴筆復何得其謂妄語乎孫
稱竺法䕶之淵達于法蘭之淳博吾不關雅俗不知
當比何士然法蘭弟子道邃未逮其師孫論之時以
對勝流云謂庾文秉也是護蘭二公當又出之吾都
不識琳比丘又不悉世論若足下謂與文秉等者自
<pb:KR6r0137_SBCK_003-11a>
可不後道邃猶當後護蘭也前評未爲失言誠能僧
貌天虛深識眞僞何必非天帝釋化作故¶激厲以成
佛邪白黒論未可以爲誠實也來告所疑若實有來
生報應周孔何故默無片言此固偏見之恒疑也眞
宜所共明夫聖神&KR0007;發感而後應非先物而唱者也
當商周之季民墜塗炭殺逆橫流舉世情而感聖者
亂也故六經之應治而已矣是以無佛言焉劉向稱
禹貢九州葢述山海所記申毒之民偎人而愛人郭
璞謂之天竺浮屠所興雖此之所夷然萬土星陳於
太虚竟知孰爲華哉推其偎愛之感故浮屠之化應
<pb:KR6r0137_SBCK_003-11b>
焉彼之麤者雜有亂虐君臣治此之精者隨時抱道
情佛事亦存雖可有稟法性於伊洛湌真際於洙泗
苟史佚以非治道而不書卜商以皆儒術而弗編縱
復或存於複壁之外典復爲秦王所燒周孔之無言
未必審也夫&KR0007;虛之道靈仙之事世典未嘗無之而
夫子道言逺見莊周之篇瑶池之宴乃從汲冢中出
然則治之五經未可以塞天表之奇化也難又曰若
即物常空空物爲一空有未殊何得賢愚異稱夫佛
經所稱即色為空無復異者非謂無有有而空耳有
也則賢愚異稱空也則萬異俱空夫色不自色雖色
<pb:KR6r0137_SBCK_003-12a>
而空縁合而有本自無有皆如幻之所作夢之所見
雖有非有將來未至過去已滅見在不住又無定有
凡此數義皆&KR0007;聖致極之理以言斥之誠難朗然由
此觀物我亦實覺其昭然所以曠焉增洗汰之清也
足下當何能安之又云形神相資古人譬之薪火薪
弊火微薪盡火滅雖有其妙豈能獨存夫火者薪之
所生神非形之所作意有精麤感而得形隨之精神
極則超形獨存無形而神存法身常住之謂也是以
始自凡夫終則如來雖一生尚麤苟有識向萬劫不
没必習以清升螟蛉有子蜾臝負之况在神明理廕
<pb:KR6r0137_SBCK_003-12b>
寶積之葢昇鐙王之座何爲無期又疑釋迦以盡權
救物豈獨不愛數十百萬之説而悋俄頃神光不以
曉邪見之徒夫雖云善權感應顯昧各依罪福昔佛
爲衆説又放光明皆素積妙誠故得神遊若時言成
已著之筌故慢者可覩光明發由觀照邪見無緣瞻
灑今覩經而不悛其慢先灑夫復何益若誠信之賢
獨朗神照足下復何由知之而言者㑹復謂是妄説
耳恒星不見夜明也考其年月即佛生放光之夜也
管幼安風夜泛海同侣皆没安於闇中見光投光赴
島闔門獨濟夫佛無適莫唯善是應而致應若王祥
<pb:KR6r0137_SBCK_003-13a>
郭巨之&KR0011;不可稱説即亦見光之符也豈足下未見
便無佛哉又陳周孔之盛唯方佛爲&KR0042;然此國治世
君王之盛耳但精神無滅冥運而已一生瞬息之中
八苦備有雖尅儒業以整俄頃而未幾已滅三監之
難父子相疑兄弟相戮七十二子雖復升堂入室年
五十者曾無數人顔夭冉疾由&KR0701;予族賜滅其鬚匡
陳之苦豈可勝言忍饑&KR0042;道諸國亂流竟何所救以
佛法觀之唯見其哀豈非世物宿緣所萃邪若所被
之實理於斯猶未爲深&KR0042;若使外率禮樂内修無生
澄神於泥洹之境以億劫爲當年豈不誠&KR0042;哉事不
<pb:KR6r0137_SBCK_003-13b>
傳後理未可知幸勿據麤跡而云周孔則不然也人
皆謂佛妄語山海經説死而更生者甚衆崑崙之山
廣都之野軒轅之丘不死之國氣不寒暑鳯卵是食
甘露是飲廕玗琪之&KR0035;㰱朱泉人皆數千歲不死及
化爲黃能入于羽淵申生伯有之&KR0011;丘明所說亦不
少矣皆可推此之麤以信彼之精者也承音有道聞
佛法而斂衽者必不啻作蒲城之死士可知矣當由
所聞者未高故邪足下所聞者高於今猶可豹變也
人是精神物但使歸信靈極粗稟教誡縱復微薄亦
足爲感感則彌升豈非脫或不滅之良計邪昔不滅
<pb:KR6r0137_SBCK_003-14a>
之實事如佛言而神背心毁自逆幽司安知今生之
苦毒者非往生之故爾邪輕以獨見慠尊神之訓恐
或自貽伊阻也佛經説釋迦文昔爲小乘比丘而毁
大乘猶爲此備苦地獄經歷劫數況都不信者邪復
何以斷此經必虚乎足下所詰前書中語爲因琳道
人章句耳其意既已粗達不能復一二辯荅所製明
佛論已事事有通今付徃足下力爲善尋具告中否
老將死以此續其書耳此書至便倚索荅殊不密悉
宗炳白
　　答宗居士書　何承天
<pb:KR6r0137_SBCK_003-14b>
重告并省大論置陣如項籍既足下以賤漢祖況弱
士乎證譬堅明文詞淵富誠欲廣其利澤施及凡民
深知君子之用心也足下方欲影響以神其教故宜
緘默成人之美但當謂外國之事或非中華所務是
以有前言耳果今中外宜同余則陋矣敢謝不敏雖
然猶有所懷夫明天地性者不致惑於迂怪識盛衰
之逕者不役心於理表儻令雅論不因善權篤誨皆
由情發豈非通人之蔽哉未緣言對聊以代面何承
天白
　　
