# -*- mode: mandoku-view -*-
#+TITLE: 弘明集
#+DATE: 2015-08-30 22:22:03
#+PROPERTY: BASEEDITION T
#+PROPERTY: WITNESS WYG
#+PROPERTY: JUAN 2

¶<pb:KR6r0137_WYG_002-1a>
欽定四庫全書
　𢎞明集卷二¶¶
　　　　　　　　　　　　梁　釋僧祐　撰¶
　　明佛論(一名神/不滅論)　　　　　　　　宋宗炳¶
夫道之至妙固風化宜尊而世多誕佛咸以¶我躬不閲
遑恤于後萬里之事百年以外皆¶不以爲然況須彌之
大佛國之偉精神¶不滅人可成佛心作萬有諸法皆空
宿緣緜¶邈億劫乃報乎此皆英奇超洞理信事實黃¶荂
<pb:KR6r0137_WYG_002-1b>
之聽豈納雲門之調哉世人又貴周孔書¶典自堯至漢
九州華夏曾所弗暨殊域何¶感漢明何德而獨昭靈彩
凡若此情又皆牽¶附先習不能曠以𤣥覽故至理匪遐
而疑以¶自没悲夫中國君子明於禮義而闇於知人¶心
寧知佛心乎今世業近事謀之不¶臧猶興喪及之況精
神我也得焉則清升¶無窮失矣則永墜無極可不臨深
而求履薄¶而慮乎夫一局之奕形筭之淺而奕秋之心¶
何嘗有得而乃欲率井蛙之見妄抑大猷至¶獨陷神於
<pb:KR6r0137_WYG_002-2a>
天穽之下不以甚乎今以茫昧之¶識燭幽㝠之故既不
能自覽鑒於所失何¶能獨明於所得唯當明精闇向推
夫善道居¶然宜修以佛經爲指南耳彼佛經也包五典¶
之德深加逺大之實含老莊之虚而重增皆¶空之盡高
言實理肅焉感神其映如日其清¶如風非聖誰說乎謹
推世之所見而㑹佛之¶理爲明¶論曰今自撫踵至頂以
去陵虛心往而勿<md:KR6r0137_T_002-0009c>¶已則四方上下皆無窮也生不獨造
必傳所¶資仰追所傳則無始也奕世相生而不已¶則亦
<pb:KR6r0137_WYG_002-2b>
無竟也是身也既日用無垠之實親由¶無始而來又將
傳於無竟而去矣然則無量¶無邊之曠無始無終之久
人固相與陵之以¶自敷者也是以居赤縣於八極曾不
疑焉今¶布三千日月羅萬二千天下恒沙閱國界飛¶塵
紀積劫普㝠化之所容俱眇末其未央何¶獨安我而疑
彼哉夫秋亳處滄海其懸猶有¶極也今綴彞倫於太虚
爲藐胡可言哉故¶世之所大道之所小人之所遐天之
所邇所¶謂軒轅之前遐哉邈矣者體天道以高覽葢¶昨
<pb:KR6r0137_WYG_002-3a>
日之事耳書稱知逺不出唐虞春秋屬辭¶盡於王業禮
樂之良敬詩易之温潔今於無¶窮之中煥三千日月以
列照麗萬二千天下¶以貞觀乃知周孔所述葢於蠻觸
之域應求¶治之麤感且寧乏於一生之内耳逸乎生表¶
者存而未論也若不然也何其篤於爲始形¶而畧於爲
神哉登蒙山而小魯登太山而¶小天下是其際矣且又
墳典已逸俗儒所編¶專在治迹言有出於世表或散没
於史策或¶絶滅於坑焚若老子莊周之道松喬列眞之¶
<pb:KR6r0137_WYG_002-3b>
術信可以洗心養身而亦皆無取於六經而¶學者唯守
救麤之闕文以書禮爲限斷聞窮¶神積刼之逺化炫目
前而永忽不亦悲夫嗚¶呼有似行乎層雲之下而不信
日月者也今¶稱一隂一陽之謂道隂陽不測之謂神者
葢謂¶至無爲道隂陽兩渾故曰一隂一陽也自道¶而降
便入精神常有於隂陽之表非二儀所<md:KR6r0137_T_002-0010a>¶究故曰隂陽不
測耳君平之說一生二謂神¶明是也若此二句皆以明
無則以何明精神¶乎然羣生之神其極雖齊而隨縁遷
<pb:KR6r0137_WYG_002-4a>
流成麤¶妙之識而與本不滅矣今雖舜生於瞽舜之¶神
也必非瞽之所生則商均之神又非舜之¶所育生育之
前素有麤妙矣既本立於未生¶之先則知不滅於既死
之後矣又不滅則不¶同愚聖則異知愚聖生死不革不
滅之分矣¶故云精神受形周遍五道成壞天地不可稱¶
數也夫以累瞳之質誕于頑瞽嚚均之身受¶體黃中愚
聖天絶何數以合乎豈非重華之¶靈始麤於在昔結因
往劫之先緣㑹萬化之¶後哉今則獨絶其神昔有接麤
<pb:KR6r0137_WYG_002-4b>
之累則練之¶所盡矣神之不滅及緣㑹之理積習而聖
三¶者鑒於此矣若使形生則神生形死則神死¶則宜形
殘神毁形病神困夫有疾則其身¶或屬纊臨盡而神意
必不全乃自牖執手病¶之極矣而無變德行之主斯殆
不滅之驗也¶若必神生於形本非緣合今請逺取諸物
然¶後近求諸身夫五嶽四瀆謂無靈也則未可¶斷矣若
許其神則嶽唯積土之多瀆唯積水¶而已矣得一之靈
何生水土之麤哉而感託¶巖流肅成一體設使山崩川
<pb:KR6r0137_WYG_002-5a>
竭必不與水土¶俱亡矣神非形作合而不滅人亦然矣
神也¶者妙萬物而爲言矣若資形以造隨形以滅¶則以
形為本何妙以言乎夫精神四達並流¶無極上際於天
下盤於地聖之窮機賢之研¶微逮于宰賜莊嵇吳札子
房之倫精用所¶乏皆不疾不行坐徹宇宙而形之臭腐
甘<md:KR6r0137_T_002-0010b>¶嗜所資皆與下愚同矣寧當復稟之以生隨¶之以滅
邪又宜思矣周公郊祀后稷宗祀文¶王世或謂空以孝
即問談者何以了其必空¶則必無以了矣茍無以了則
<pb:KR6r0137_WYG_002-5b>
文稷之靈不可¶謂之滅矣齋三日必見所為齋者寧可
以常¶人之不見而斷周公之必不見哉嬴博之葬¶曰骨
肉歸于土䰟氣則無不之非滅之謂¶矣夫至治則天大
亂滔天其要心神之爲也¶堯無理不照無欲不盡其神
精也桀無惡不¶肆其神悖也桀非不知堯之善知己之
惡惡¶已亡也體之所欲悖其神也而知堯惡亡之¶識常
含於神矣若使不居君位千歲勿死行¶惡則楚毒交至
微善則少有所寛寧當復不¶稍滅其惡漸修其善乎則
<pb:KR6r0137_WYG_002-6a>
向者神之所含知¶堯之識必當少有所用矣又加千歲
而勿已¶亦可以其欲都澄遂精其神如堯者也夫辰¶月
變則律吕動晦望交而蚌蛤應分至啓閉¶而燕鴈龍蛇
颯焉出没者皆先之以㝠化而¶後發於物𩔖也凡厥羣
有同見陶於㝠化矣¶何數事之獨然而萬化之不盡然
哉今所以¶殺人而死傷人而刑及爲縲紲之罪者及今¶
則無罪與今有罪而同然者皆由㝠緣前遘¶而人理後
發矣夫幽顯一也釁遘於幽而醜¶發於顯既無怪矣行
<pb:KR6r0137_WYG_002-6b>
凶於顯而受毒於幽又¶何怪乎今以不滅之神含知堯
之識幽顯於¶萬世之中苦以創惡樂以誘善加有日月
之¶宗垂光助照何緣不虚已鑚仰一變至道¶乎自恐往
劫之桀紂皆可徐成將來之湯武¶況今風情之倫少而
汎心於清流者乎由此<md:KR6r0137_T_002-0010c>¶觀之人可作佛其亦明矣夫生
之起也皆由¶情兆今男女構精萬物化生者皆精由情
構¶矣情構於巳而則百衆神受身大似知情爲¶生本矣
至若五帝三后雖超情窮神然無¶理不順茍昔緣所㑹
<pb:KR6r0137_WYG_002-7a>
亦必循俯入精化相與順¶生而敷萬族矣況今以情貫
神一身死壞安¶得不復受一身生死無量乎識能澄不
滅之¶本禀日損之學損之又損必至無為無欲欲¶情唯
神獨照則無當於生矣無生則無身無¶身而有神法身
之謂也今黃帝虞舜姬公孔¶父世之所仰而信者也觀
其縱轡升天龍潛¶鳥颺反風起禾絶粒弦歌亦皆由窮
神爲體¶故神功所應倜儻無方也今形理雖外當¶其隨
感起滅亦必有非人力所致而至者河¶之出圖洛之出
<pb:KR6r0137_WYG_002-7b>
書蓂莢無栽而敷𤣥珪不琢¶而成桑榖在庭倐然大拱
忽爾以亡火流¶王屋而爲烏鼎之輕重大小皆翕歘變
化感¶靈而作斯實不思議之明𩔖也夫以法身之¶極靈
感妙衆而化見照神功以朗物復何奇¶不肆何變可限
豈直仰陵九天龍行九泉吸¶風絶粒而已哉凡厥光儀
符瑞之偉分身涌¶出移轉世界巨海入毛之𩔖方之黃
虞姬孔¶神化無方向者衆瑞之奄曖顯没既出形¶而入
神同惚怳而𤣥化何獨信此而抑彼哉¶㝠覺法王清明
<pb:KR6r0137_WYG_002-8a>
卓朗信而有徵不違顔咫尺¶而昧者不知哀矣哉夫洪
範庶徵休咎之應¶皆由心來逮白虹貫日太白入昴寒
谷生黍¶崩城隕霜之𩔖皆發自人情而逺形天事固¶相
爲形影矣夫形無無影聲無無響亦<md:KR6r0137_T_002-0011a>¶情無無報矣豈直
貫日隕霜之𩔖哉皆莫不¶隨情曲應物無遁形但或結
於身或播於事¶交賒紛綸顯昧𣺌漫孰覩其際哉衆變
盈世¶羣象滿目皆萬世已來精感之所集矣故¶佛經云
一切諸法從意生形又云心爲法本¶心作天堂心作地
<pb:KR6r0137_WYG_002-8b>
獄義由此也是以清心潔¶情必妙生於英麗之境濁情
滓行永悖於三塗¶之域何斯唱之迢遰微明有實理而
直疏魂¶沐想飛誠悚志者哉雖然夫億等之情皆相¶縁
成識識感成形其性實無也自有津悟¶已來孤聲豁然
滅除心患未有斯之至也¶請又述而明之夫聖神𤣥照
而無思營之識¶者由心與物絶唯神而已故虛明之本
終始¶常住不可凋矣今心與物交不一於神雖以¶顔子
之微微而必乾乾鑚仰好仁樂山庶乎¶屢空皆心用乃
<pb:KR6r0137_WYG_002-9a>
識必用用妙接識妙續如¶火之炎炎相即而成爓耳今
以悟空息心心¶用止而情識歇則神明全矣則情識之
構既¶新故妙續則悉是不一之際豈常有哉使庖¶丁觀
之必不見全牛者矣佛經所謂變易離¶散之法法識之
性空夢幻影響泡沫水月豈¶不然哉顔子知其如此故
處有若無撫實若¶虚不見有犯而不校也今觀顔子之
屢虚¶則知其有之實無矣况自兹以降喪真彌逺¶雖復
進趨大道而與東走之疾同名狂者皆¶違理謬感遁天
<pb:KR6r0137_WYG_002-9b>
妄行彌非眞有矣況又質味¶聲色復是情僞之所影化
乎且舟壑潛謝變¶速奔電將來未至過去已滅見在不
住瞬¶息之頃無一毫可據將欲何守而以爲有乎<md:KR6r0137_T_002-0011b>¶甚矣
僞有之蔽神也今有明鏡於斯紛穢集¶之微則其照藹
然積則其照朏然彌厚則照¶而昧矣質其本明故加穢
猶照雖從藹至昧¶要隨鏡不滅以之辨物必隨穢彌失
而過謬¶成焉人之神理有𩔖於此僞有累神成精麤¶之
識識附於神故雖死不滅漸之以空必將¶習漸至盡而
<pb:KR6r0137_WYG_002-10a>
窮本神矣泥洹之謂也是以至¶言雲富從而豁以空焉
夫巖林希微風水爲¶虚盈懐而往猶有曠然况聖穆乎
空以虛授¶人而不清心樂盡哉是以古之乘虚入道一¶
沙一佛未詎多也¶
或問曰神本至虚何故沾受萬有而與之爲¶緣乎又本
虛既均何故分爲愚聖乎又既云¶心作萬有未有萬有
之時復何以累心使感¶而生萬有乎¶答曰今神妙形麤
而相與為用以妙緣麤則¶知以虛緣有矣今愚者雖鄙
<pb:KR6r0137_WYG_002-10b>
要能處今識昔¶在此憶彼皆有神功則練而可盡知其
本均¶虚矣心作萬有備於前論據見觀實三者固¶已信
然矣但所以然者其來無始無始之始¶豈有始乎亦𤣥
之又𤣥矣莊周稱冉求問曰¶未有天地可知乎仲尼曰
古猶今也葢謂雖¶在無始之前仰尋先際初自茫渺猶
今之冉¶求耳今神明始創及羣生最先之祖都自杳¶漠
非追想所及豈復學者通塞所預乎夫聖¶固凝廢感而
後應耳非想所及即六合之外¶矣無以爲感故存而不
<pb:KR6r0137_WYG_002-11a>
論聖而弗論民何¶由悟今相與踐地戴天而存踐戴之
外豈有¶紀極乎禹之弼成五服敷土不過九州者蓋<md:KR6r0137_T_002-0011c>¶道
世路所及者耳至於大荒之表暘谷濛汜¶之際非復人
理所預則神聖已所不明矣况¶過此彌往渾瀚㝠茫豈
復議其邊陲哉今推¶所踐戴終至所不議故一體耳推
今之神¶用求昔之所始終至於聖人之所存而不論¶者
亦一理相貫耳豈獨可議哉皆由㝠緣隨¶宇宙而無窮
物情所感者有限故也夫衆心¶稟聖以成識其猶衆目
<pb:KR6r0137_WYG_002-11b>
㑹日以為見離婁¶察秋毫於百尋者資其妙目假日而
覩耳今¶布毫於千步之外目力所匱無假以見而於¶察
微避危無所少矣何爲以千步所昧還疑¶百尋之毫乎
今不達緣本情感所匱無以㑹¶聖而知取至於致道之
津無所少矣何為以¶緣始之昧還疑既明之化矣哉¶
或問曰今人云不解緣始故不得信佛此非¶感邪聖人
何以不爲明之¶答曰所謂感者抱升之分而理有未至
要當¶資聖以通此理之實感者也是以樂身滯¶有則朗
<pb:KR6r0137_WYG_002-12a>
以苦空之義兼愛弗𢎞則示以投¶身之慈體非俱至而
三乘設分業異修而六¶度明津梁之應無一不足可謂
感而後應者¶也是以聞道靈鷲天人咸暢造極者蔚如
也¶豈復逺疑縁始然後至哉理明訓足如説修¶行何所
不備而猶必不信終懷過疑於想¶所不及者與將隕之
疾饋藥不服流矢通中¶忍痛不拔要求矢藥造構之始
以致命絶夫¶何異哉皆由猜道自昔故未㑹無言致使¶
今日在信妄疑耳豈可以為實理之感哉非理¶妄疑之
<pb:KR6r0137_WYG_002-12b>
感固無以感聖而尅明矣夫非我求<md:KR6r0137_T_002-0012a>¶蒙蒙而求我固冝
虚已及身隨順𤣥化誠以¶信往然後悟隨應來一悟所
振終可遂至㝠¶極守是妄疑而不歸純斂袵者方將長
淪惑¶網之災豈有旦期背向一差升墜天絶可¶不愼乎¶
或問曰孔氏之訓無求生以害仁有殺身以¶成仁仁之
至也亦佛經説菩薩之行矣老子¶明無爲無爲之至也
即泥洹之極矣而曾不稱其¶神通成佛豈孔老有所不
盡與明道欲以扇¶物而掩其致道之實乎無實之疑安
<pb:KR6r0137_WYG_002-13a>
得不生¶答曰教化之發各指所應世蘄乎亂洙泗所¶𢎞
應治道也純風彌凋二篇乃作以息動也¶若使顔冉宰
賜尹喜莊周外讚儒𤣥之跡以¶導世情所極内稟無生
之學以精神理之求¶世孰識哉至若冉季子游子夏子
思孟軻¶林宗康成蓋公嚴平班嗣楊王之流或分盡¶於
禮教或自畢於任逸而無欣於佛法皆其¶寡緣所窮終
無僭濫故孔老發音指導自斯¶之倫感向所暨故不復
越叩過應儒以𢎞仁¶道在抑動皆已撫教得崖莫匪爾
<pb:KR6r0137_WYG_002-13b>
極矣雖慈¶良無爲與佛説通流而法身泥洹無與盡言¶
故弗明耳且凡稱無為而無不爲者與夫法¶身無形普
入一切者豈不同致哉是以孔老¶如來雖三訓殊路而
習善共轍也¶
或問曰自三五以來暨于孔老洗心佛法要¶將有人而獻酬
之跡曾不乍聞者何哉¶答曰余前論之㫖已明俗儒而編専
在治¶跡言有出於世表或散没於史䇿或絶滅於¶坑焚今又
重敷所懐夫三皇之書謂之三墳<md:KR6r0137_T_002-0012b>¶言大道也爾時也孝慈天
<pb:KR6r0137_WYG_002-14a>
足豈復訓以仁義¶純朴弗離若老莊者復何所扇若不明神¶
本於無生空衆性以照極者復以何道大道¶乎斯文没矣世
孰識哉史遷之述五帝也皆¶云生而神靈或弱而能言或自
言其名懿淵¶疏通其知如神既以𩔖夫大乗菩薩化見而¶生
者矣居軒轅之丘登崆峒陟凡岱幽陵¶蟠木之遊逸迹
超浪何以知其不由從如來¶之道哉以五帝之長世堯
治百年舜則七十¶廣成大隗鴻崖巢許夸父北人姑射
四子之¶流𤣥風畜積洋溢於時而五典餘𩔖唯唐虞¶二
<pb:KR6r0137_WYG_002-14b>
篇而至寡闢子長之記又謂百家之言¶黃帝文不雅馴
搢紳難言唯採殺伐治¶跡猶萬不記一豈至道之盛不
見于殘缺之¶篇便當皆虚妄哉今以神明之君遊浩然
之¶世攜七聖於具茨見神人於姑射一化之生¶復何足
多談微言所精安知非窮神億劫之¶表哉廣成之言曰
至道之精窈窈㝠㝠即首¶楞嚴三昧矣得吾道者上爲
皇下爲王即亦¶隨化升降爲飛行皇帝轉輪聖王之𩔖
也失¶吾道者上見光下爲土亦生死於天人之界¶者矣
<pb:KR6r0137_WYG_002-15a>
感大隗之風稱天師而退者亦十號之¶稱矣自恐無生
之化皆道深於若時業流於¶𤣥勝而事没振古理隨文
翳故百家所摭若¶曉而昧又搢紳之儒不謂雅馴遂令
徇¶世而不深於道者仗史籍而抑至理從近情¶而忽逺
化困精神於永劫豈不痛哉伯益述¶山海天毒之國偎
人而愛人郭璞𫝊古謂天¶毒即天竺浮屠所興偎愛之
義亦如來大慈<md:KR6r0137_T_002-0012c>¶之訓矣固亦既聞於三五之世也國典
弗傳¶不足疑矣凡三代之下及孔老之際史䇿之¶外竟
<pb:KR6r0137_WYG_002-15b>
何可量孔之問禮老爲言之關尹之求¶復為明道設使
二篇或没其言獨存於禮記¶後世何得不謂柱下翁直
是知禮老儒豈不¶體於𤣥風乎今百代衆書飄蕩於存
亡之後¶理無備在豈可斷以所見絶獻酬於孔老哉¶東
方朔對漢武劫燒之説劉向列仙叙七十¶四人在佛經
學者之管窺於斯又非漢明而¶始也但馳神越世者衆
而顯結誠幽微者寡¶而隱故潛感之實不揚於物耳道
人澄公仁¶聖於石勒虎之世謂虎曰臨淄城中有古¶阿
<pb:KR6r0137_WYG_002-16a>
育王寺處猶有形像承露盤在深林巨𣗳¶之下入地二
十丈虎使者依圖搜求皆如言¶得近姚畧叔父爲晉王
於河東蒲坂古老所¶謂阿育王寺處見有光明鑿求得
佛遺骨於¶石函銀匣之中光曜殊常隨路迎覩於灞¶上
比丘今見存辛(一作/新)寺由此觀之有佛事於齊¶晉之地
乆矣哉所以不説於三傳者亦猶干¶寶孫盛之史無語
稱佛而妙化實彰有晉而¶盛於江左也¶
或問曰若諸佛見存一切洞徹而威神之力¶諸法自在
<pb:KR6r0137_WYG_002-16b>
何為不曜光儀於當今使精麤同¶其信悟灑神功於窮
迫以拔寃枉之命而令¶君子之流於佛無覩故同其不
信俱陷闡提¶之苦秦趙之衆一日之中白起項籍坑六
十萬¶夫古今彝倫及諸受坑者誠不悉有宿緣大¶善盡
不覩無一緣而悉積大惡而不覩佛之¶悲一日俱坑之
痛憖然畢同坐視窮酷而不<md:KR6r0137_T_002-0013a>¶應何以為慈乎緣不傾天
德不邈世則不能¶濟何以爲神力自在不可思議乎魯
陽迴日¶耿恭飛泉宋九江虎逺江而蝗避境猶皆¶心力
<pb:KR6r0137_WYG_002-17a>
橫徹能使非道𤣥通況佛神力融起之¶氣冶籍之心以
活百萬之命殊易夫納須¶彌於芥子甚仁於毁身乎一
虎一鴿矣而今¶想焉而弗見告焉而弗聞請之而無救
寂¶寥然與大空無别而於其中有作沙門而燒¶身者有
絶人理而剪六情者有苦力役傾資¶寶而事廟像者頓
奪其當年而不見其所得¶吁可惜矣若謂應在將來者
則向六十萬命¶善惡不同而枉滅同矣命善惡雖異身
後¶所當獨何得異見世殊品既一不蒙甄别將來¶浩蕩
<pb:KR6r0137_WYG_002-17b>
爲欲何望况復恐實無將來乎經云足¶指按地三千佛
土皆見及盲聾瘖瘂牢獄毒¶痛皆得安寧夫佛逺近存
亡有戒無戒等以¶慈焉此之有心宜見苦痛宜寧與彼
一矣而¶經則快多是語實則竟無暫應安知非異¶國有
命世逸羣者構此空法以脅異翼善交言¶有微逺之情
事有澄肅之美純而易信者一¶已輸身遂相承於不測
而勢無止薄乎¶答曰今不覩其路故於夷謂險誠瞰其
塗則¶不見所難矣夫常無者道也唯佛則以神法¶道故
<pb:KR6r0137_WYG_002-18a>
德與道爲一神與道為二二故有照以¶通化一故常因
而無造夫萬化者固各隨因¶緣自作於大道之中矣今
所以稱佛云諸法自¶在不可思議者非曰為可不由緣
數越宿命¶而横濟也葢衆生無量神功所導皆依崖曲¶
暢其照不可思量耳譬之洪水四凶瞽頑象<md:KR6r0137_T_002-0013b>¶傲皆化之
固然堯舜弗能易矣而必各依¶其崖洚水流凶允若克
諧其德豈不大哉夫¶佛也者非他也葢聖人之道不盡
於濟生¶之俗敷化於外生之世者耳至於因而不為¶功
<pb:KR6r0137_WYG_002-18b>
自物成直堯之殊應者耳夫鍾律感𩔖猶¶心𤣥㑹况夫
靈聖以神理爲𩔖乎凡厥相與¶㝠遘於佛國者皆其烈
志清神積劫增明故¶能感詣洞徹致使釋迦發暉十方
交映多寶¶涌見燈王入室豈佛之獨顯乎哉能見矣¶至
若今之君子不生應供之運而域乎禹績¶之内皆其誠
背于昔故㑹乖于今雖復清若¶夷齊貞如栁季所志茍
殊復何由感而見佛¶乎况今之所謂或自斯已還雖復
禮義熏身¶高名馥世而情深于人志不附道雖人之君¶
<pb:KR6r0137_WYG_002-19a>
子而實天之小人靈極之容復何由感映豈¶佛之偏隱
哉我弗見矣若或有隨緣來¶生而六度之誠發自宿業
感見獨朗亦當屢¶有其人然雖道俗比肩復何由相知
乎然則¶麤妙在我故見否殊應豈可以已之不曜於¶光
儀而疑佛不見存哉夫天地有靈精神不¶滅明矣今秦
趙之衆其神與宇宙俱來成敗¶天地而不滅起籍二將
豈將頓滅六十萬¶神哉神不可滅則所滅者身也豈不
皆¶如佛言常滅羣生之身故其身受滅而數㑹¶於起籍
<pb:KR6r0137_WYG_002-19b>
乎何以明之夫乾道變化各正性¶命至於雞彘犬羊之
命皆乾坤六子之所一¶也民之咀命充身暴同蛛蟱為
網矣鷹虎非¶搏噬不生人可飯蔬而存則虐已甚矣天¶
道至公所布者命寧當許其虐命而抑其㝠<md:KR6r0137_T_002-0013c>¶應哉今六
十萬人雖當美惡殊品至於忍咀¶羣生恐不異也美惡
殊矣故其生之所享固¶可實殊害生同矣故受害之日
固亦可同今¶道家之言世之所述無以云焉至若于公¶
邴吉虞怡德應于後嚴延年田蚡晉宣殺報¶交驗皆書
<pb:KR6r0137_WYG_002-20a>
于魏漢世所信覩夫活人而¶慶流子孫况精神爲殺活
之主無殃慶於後¶身乎殺活彼身必受報已身況通塞
彼神而¶不榮悴於已神乎延年所殺皆凡等小人竇¶嬰
王陵宰牧之豪賢不殊貴賤異其致報一¶也報之所加
不論豪賤將相晉王不二矣豈¶非天道至平才與不才
亦各其子理存性命¶不在貴賤故邪然則豚魚雖賤性
命各正於乾¶道矣觀大鳥之迴翔小鳥之啁噍葛盧所¶
聽之牛西巴所感之鹿情愛各深於其𩔖¶矣今有孕婦
<pb:KR6r0137_WYG_002-20b>
稚子於斯而有刳而剔之燔而¶炙之者則謂寃痛之殃
上天所感矣今春獵¶胎孕燔葅羔雛亦天道之所一也
豈得獨無¶報哉但今相與理緣於飲血之世畋漁非可¶
頓絶是以聖王庖㕑其化葢順民之殺以滅¶其害踐庖
聞聲則所不忍因豺獺以爲節疾¶非時之傷孕解&KR0431;而
不網明含氣之命重矣¶孟軻擊賞於釁鐘知王德之去
殺矣先王¶撫鹿救急故雖深其仁不得頓苦其禁如來¶
窮神明極故均重五道之命去殺為衆戒之¶首萍沙見
<pb:KR6r0137_WYG_002-21a>
報於白兔釋氏受滅於昔魚以¶示報應之勢皆其窈窕
精深迂而不昧矣若¶在往生能聞于道敬修法戒則必
不墜長平¶而受坑馬服矣及在既墜信法能徹必超今<md:KR6r0137_T_002-0014a>¶
難若緣釁先重難有前報及戒德後臻必不¶復見坑來
身矣所謂灑神功於窮迫以拔寃¶枉之命者其道如斯
慈之至矣今雖有世美¶而無道心犯害衆命以報就迫
理之當也佛¶乘理居當而救物以法不蹈法則理無橫
濟¶豈佛無實乎譬之扁鵲救疾以藥而不信不¶服疾之
<pb:KR6r0137_WYG_002-21b>
不瘳豈鵲不妙乎魯陽耿恭逺祖九¶江所以能迴日飛
泉蟲虎避德者皆以烈誠¶動乎神道神道之感即佛之
感也若在秦趙必¶不陷於難矣則夫陷者皆已無誠何
由致感¶於佛而融冶起籍哉夫以通神之衆萃窮化¶之
堂故須彌可見於芥子之内耳又雖今則¶虎鴿昔或為
人嘗有緣㑹故値佛嘉運投身¶濟之割股代之茍無感
可動以命償殺融冶¶之奇安得妄作吹萬之死咸其自
巳而疑佛¶哉夫志之篤也則想之而見告之斯聞矣推¶
<pb:KR6r0137_WYG_002-22a>
周孔交夢傅説形求實至古今悠隔傅巖遐¶岨而𤣥對
無礙則可以信夫潔想西感覩無¶量壽佛越境百億超
至無功何云大空無别¶哉夫道在練神不由存形是以
沙門祝形燒¶身厲神絶往神不可滅而能奔其往豈有
負¶哉契闊人理﨑嶇六情何獲於我而求累¶于神誠自
剪絶則日損所情實漸于道苦¶力䇿觀傾資夐居未幾
有之俄然身滅名實¶所收不出盜跨構館栖神象淵然
幽穆形從¶其微神隨之逺微則應清逺則福妙盜跨與¶
<pb:KR6r0137_WYG_002-22b>
道孰為優乎頓奪其當年所以超升潛行恊¶于神明福
德彰於後身豈能見其所得哉¶夫人事之動必貫神道
物無妄然要當有故而<md:KR6r0137_T_002-0014b>¶然矣若使幽㝠之報不如向論
則六十萬命¶何理以坑乎既以報坑必以報不坑矣今
戰¶國之人𦕈若安期幽若四皓龍顔而帝列地¶而君英
聲茂實不可稱數同在羿之彀中獨¶何然乎豈不各是
前報之所應乎既見福成¶於往行則今行無負於後身
明矣見世殊品¶既宿命所甄則身後所當獨何容濫經
<pb:KR6r0137_WYG_002-23a>
之所¶奇自謂當佛化見之時皆由素有嘉㑹故¶其遇若
彼今曾無暫應皆咎在無緣而反¶誣至法空搆嗚呼神
鑒孔昭侮聖人之殃¶亦可畏也敢問空搆者將聖人與
賢人與小¶人與夫聖無常心葢就物之性化使遂耳若¶
身死神滅但當一以儒訓盡其生極復何事¶哉而誑以
不滅欺以成佛使燒祝髮膚絶其¶牉合所遏苗裔數不
可量且夫彦聖育無¶常所或潛有塞矣空搆何利而其
毒大苦知¶非聖賢之爲矣若人哉樊須之流也則亦斂¶
<pb:KR6r0137_WYG_002-23b>
身周孔畏懼異端敢妄作哉若自兹已降¶則不肖之倫
也又安能立家九流之外增徽¶老莊之表而照列於千
載之後龍𣗳提婆¶馬鳴迦旃延法勝山賢達摩多羅之
倫曠載¶五百仰述道訓大智中百論阿毗曇之𩔖皆¶神
通之才也近孫綽所頌耆域健陀勒等八¶賢支道林像
而讚者竺法護干法蘭道邃闕¶公則皆神映中華中朝
竺法行時人比之樂¶令江右尸梨蜜羣公高其卓朗郭
文舉廓然¶邃允而所奉唯佛凡自龍𣗳以達寧皆失¶身
<pb:KR6r0137_WYG_002-24a>
於向所謂不肖者之詫乎然則黃面夫子¶之事豈不明
明也哉今影骨齒髮遺器餘武<md:KR6r0137_T_002-0014c>¶猶光于本國此亦道之
證也夫殊域之¶性多有精察黠才而嗜欲𩔖深皆以厥
祖身¶立佛前累葉親傳世祇其實影跡遺事昭¶化融顯
故其裔王則傾國奉戒四衆苦徹¶死而無悔若理之詭
曖事不實奇亦豈肯傾¶已破欲以尊無形者乎若影物
無實聲出來¶往則古今來者何為苦身離欲若是之至
往¶而反者宜其沮懈而𩔖皆更篤乎粗可察矣¶論曰夫
<pb:KR6r0137_WYG_002-24b>
自古所以不顯治道者將存其¶生也而苦由生來昧者
不知矣故諸佛悟之¶以苦導以無生無生不可頓體而
引以生之¶善惡同善報而彌升則朗然之盡可階焉是¶
以其道浩若滄海小無不津大無不通雖邈¶與務治存
生者反而亦固陶潛五典勸佐禮¶教焉今世之所以慢
禍福於天道者𩔖若史¶遷感伯夷而慨者也夫孔聖豈
妄説也哉稱¶積善餘慶積惡餘殃而顔冉夭疾厥𦙍蔑
聞¶商臣考終而莊則賢霸凡若此𩔖皆理不可¶通然理
<pb:KR6r0137_WYG_002-25a>
豈有無通者乎則納慶後身受殃三¶塗之説不得不信
矣雖形有存亡而精神必¶應與見世而報夫何異哉但
因緣有先後故¶對至有遲速猶一生禍福之早晚者耳
然則¶孔氏之訓資釋氏而通可不曰𤣥極不易之¶道哉
夫人理飄紛存没若幻籠以百年命之¶孩老無不盡矣
雖復黃髮鮐背猶自覺所經¶俄頃况其短者乎且時則
無止運則無窮既¶往積劫無數無邊皆一瞬一閲以及
今耳今¶積瞬以至百年曾何難及而又鮮克半焉¶夫物
<pb:KR6r0137_WYG_002-25b>
之媚於朝露之身者𩔖無清遐之實矣<md:KR6r0137_T_002-0015a>¶何為甘臭腐於
漏刻以枉長存之祌而不自¶疎於遐逺之風哉雖復名
法佐世之家亦何¶獨無分於大道但宛轉人域囂于世
路故唯¶覺人道為盛而神想蔑如耳若使迴身中荒¶升
岳遐覽妙觀天宇澄肅之曠日月照洞¶之奇寧無列聖
威靈尊嚴乎其中而唯唯¶¶人羣怱怱世務而已哉固將
懷逺以開神¶道之想感寂以昭明靈之應矣昔仲尼修
五¶經於魯以化天下及其眇邈太蒙之顚而天¶下與魯
<pb:KR6r0137_WYG_002-26a>
俱小豈非神合於八遐故超於一世¶哉然則五經之作
蓋於俄頃之間應其所小¶者耳世又何得以格佛法而
不信哉請問今¶之不信爲謂黔首之外都無神明邪爲
之亦¶謂有之而直無佛乎若都無神明唯人而已¶則誰
命𤣥鳥降而生商孰遺巨跡感而生棄¶哉漢魏晉宋咸
有瑞命知視聽之表神¶道炳焉有神理必有妙極得一
以靈非佛而¶何夫神也者依方𤣥應不應不預存從實
致¶化何患不盡豈須詭物而後訓乎然則其法¶之實其
<pb:KR6r0137_WYG_002-26b>
教之信不容疑矣論曰羣生皆以精¶神為主故於𤣥極
之靈咸有理以感堯則逺¶矣而百獸儛德豈非感哉則
佛爲萬感之宗¶焉日月海嶽猶有朝夕之禮秩望之義
况¶佛之道衆高者窮神於生表中者受身於妙¶生下則
免夫三&KR0208;乎今世教所𢎞致治於一¶生之内夫𤣥至者
寡順世者衆何嘗不相與¶唯習世情而謂死則神滅乎
是以不務邈志¶清遐而多循情寸隂故君子之道鮮焉
若¶鍳以佛法則厥身非我葢一憩逆旅耳精神<md:KR6r0137_T_002-0015b>¶乃我身
<pb:KR6r0137_WYG_002-27a>
也廓長存而無已上德者其德之暢¶於已也無窮中之
為美徐將清升以至盡下而¶惡者方有自新之迴路可
補過而上遷是以¶自古精麤之中潔已懷逺祇行於今
以擬來¶業而邁至德者不可勝數是佛法之效矣此¶皆
世之所壅佛之所開其於𩔖豈不曠然融¶朗妙有通塗
哉若之何忽而不奉乎夫風經¶炎則暄吹林必涼清水
激濁澄石必明神¶用得喪亦存所託今不信佛法非分
之必然¶葢處意則然誠試避心世物移映清微則佛理¶
<pb:KR6r0137_WYG_002-27b>
可明事皆信矣可不妙處其意乎資此明¶信已往終將
克王神道百世先業皆可幽¶明永濟孝之大矣衆生沾
仁慈之至矣凝神¶獨妙道之極矣洞朗無硋明之盡矣
發軫常¶人之心首路得轍縱可多厯劫數終必逕¶集𤣥
極若是之奇也等是人也背轍失路蹭¶蹬長往而永没
九地可不悲乎若不然也世¶何故忽生懿聖復育愚鄙
上則諸佛下則蜎¶飛蠕動乎皆精神失得之勢也今人
以血身¶七尺死老數紀之内既夜消其半矣喪疾衆¶故
<pb:KR6r0137_WYG_002-28a>
又苦其半生之美盛榮樂得志葢亦何幾¶而壯齒不居
榮必懼辱樂實連憂亦無全泰¶而皆競入流俗之險路
諱陟佛法之曠塗何¶如其智也世之以不達緣本而悶
於佛理者¶誠亦衆矣夫縁起浩汗非復追想所及失得
所¶關無理以感即六合之外故佛而不論已¶具前論¶請
復循環而伸之夫聖人之作易天之垂象¶吉凶治亂其
占可知然原其所以然之狀<md:KR6r0137_T_002-0015c>¶聖所弗明則莫之能知今
以所莫知廢其可¶知逆占違天而動豈有不亡者乎不
<pb:KR6r0137_WYG_002-28b>
可以¶縁始弗明而背佛法亦猶此也又以不憶前¶身之
意謂神不素存夫人在胎孕至于孩¶齠不得謂無精神
矣同一生之内耳以今思¶之猶㝠然莫憶况經生死厯
異身昔憶安得¶不亡乎所憶亡矣而無害神之常存則
不達¶緣始何妨其理常明乎子路問死子曰未知¶生安
知死問事鬼神則曰未知事人焉知事¶鬼豈不以由也
盡於好勇篤於事君固宜應¶以一生之内至於生死鬼
神之本雖曰有問¶非其實理之感故性與天道不可得
<pb:KR6r0137_WYG_002-29a>
聞佛家¶之說衆生有邊無邊之𩔖十四問一切智者¶皆
置而不答誠以答之無利益則墮惡邪然¶則稟聖奉佛
之道固宜謝其所絶餐其所應¶如渴者飲河挹洪流以
盈已豈須窮源於崑¶山哉凡在佛法若違天礙理不可
得然則¶疑之可也今無不可得然之硋而有順天清¶神
之實豈不誠然哉夫人之生也與憂俱生¶患禍發於時
事災沴奮於冥昧雖復雅貴¶連雲擁徒百萬初自獨以
形神坐待無常家¶人嗃嗃婦子嘻嘻俄復淪爲惚怳人
<pb:KR6r0137_WYG_002-29b>
理曾¶何足恃是以過隙宜競賒謗冥化縱欲侈害¶神既
無滅求滅不得復當乘罪受身今之無¶賴羣生蟲豸萬
等皆殷鑒也爲之謀者唯有¶委誠信佛託心履戒以援
精神生蒙靈援死¶則清升清升無已逕將作佛佛固言
爾而人¶侮之何以斷人之勝佛乎其不勝也當不下¶墜
彼惡永受其劇乎嗚呼六極苦毒而生者<md:KR6r0137_T_002-0016a>¶所以世無已
也所聞所見精進而死者臨盡¶𩔖多神意安定有危迫
者一心稱觀世音畧¶無不蒙濟皆向所謂生蒙靈援死
<pb:KR6r0137_WYG_002-30a>
則清升之符¶也夫萬乘之主千乘之君日昃不遑食兆
民¶賴之於一化内耳何以增茂其神而王萬化¶乎今依
周孔以養民味佛法以養神則生爲¶明后没爲明神而
常王矣如來豈欺我哉¶非崇塔侈像容養濫吹之僧以
傷財害民之謂¶也物之不窺逺實而覩近弊將橫以詬
法矣¶葢尊其道信其教悟無常空色有慈心整化¶不以
尊豪輕絶物命不使不肖竊假非服豈¶非道之以德齊
之以禮天下歸仁之盛乎¶其在容與之位及野澤之身
<pb:KR6r0137_WYG_002-30b>
何所足惜而不¶自濟其精神哉昔逺和尚澄業廬山余
往憩¶五旬高潔貞厲理學精妙固逺流也其師安¶法師
靈德自奇微遇比丘並含清眞皆其相¶與素洽乎道而
後孤立於山是以神明之化¶邃于巖林驟與余言於崖
樹澗壑之間曖然乎¶有自言表而肅人者凡若斯論亦
和尚據¶經之㫖云爾夫善即者因鳥跡以書契窮神¶與
人之頌緹縈一言而霸業用遂肉刑永除¶事固有俄爾
微感而終至沖天者今無陋鄙¶言以警其所感奄然身
<pb:KR6r0137_WYG_002-31a>
没安知不以之超登¶哉¶
　
　
　
　
　
　
　
<pb:KR6r0137_WYG_002-31b>
　
　
　
　
　
　
　
　𢎞明集卷二
<pb:KR6r0137_WYG_002-32a>
音釋(𢎞第二/)<md:KR6r0137_T_002-0016b>¶
　蚌蛤(蚌步項切/蛤古合切)縲紲(縲力追切紲先結/切縲紲黒索也)遰(特計切/遠也)爓
　(以贍切/火光也)朏(敷尾切月/未明也)汜(試里切濛/汜日入處)蘄(渠衣切/求也)隈(五灰/切)
　偎(烏回切愛/也倚也)憖(魚覲切/傷也)瞰(苦暫切/俯視也)咀(才與/切)蚡(扶粉/切)啁
　噍(啁竹包職流二切噍/兹消切啁噍聲踧也)獺(他達切捕/魚獸也)&KR0431;(咨邪切/兔罟)羿(胡/計)
　(切人/名)彀(古候切/張弩也)牉(音判得偶/而合也)&KR1009;(丘月/切)鮐(蕩來切鮐/背謂老也)沴
　(力霽切/妖氣也)嗃(虛交切/叫呼也)緹(音/提)
