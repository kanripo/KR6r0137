# -*- mode: mandoku-view -*-
#+TITLE: 弘明集
#+DATE: 2015-08-30 22:22:03
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6r0137_T_012-0079c>
#+PROPERTY: JUAN 14

¶¶<pb:KR6r0137_WYG_014-1a>
欽定四庫全書
　𢎞明集卷十四¶¶
　　　　　　　　　　　　梁　釋僧祐　撰¶
　　檄太山文　　　　　　　　　釋竺道爽¶¶¶¶¶
沙門竺道爽敢告太山東嶽神府及都録使¶者葢𤣥元
創判二儀始分上置琁璣則助之¶以三光下設后土則
鎭之以五嶽隂陽布化¶於八方萬物誕生於其中是以
太山據青龍¶之域衡霍處諸陽之儀華陽顯零班之境
<pb:KR6r0137_WYG_014-1b>
恒¶岱列幽武之賔嵩峙皇州之中鎭四瀆之所¶墳此皆
禀氣運實無邪之穢神道自然崇正¶不偽因天之覆順
地之載敦朴方直澹然𤣥¶淨進道四運之端退履五教
之精内韜通微¶之資外朗道德之明上達虛無下育蒼
生含¶德潛通無遐不徹遊歩九崖翺翔𤣥闕故能¶形無
正始呼吸隂陽握攬乾坤推歩八荒夫¶東嶽者龍春之
初清陽之氣育動萌芽王父¶之位南箕北斗中皇九天
東王西母無極先<md:KR6r0137_T_014-0091c>¶君乘氣⬤翔去此幽𤣥澄於太素不
<pb:KR6r0137_WYG_014-2a>
在人間¶蕩消衆穢其道自然而何妖祥之鬼魍魎之¶精
假東嶽之道託山居之靈因遊䰟之狂詐¶惑俗人之愚
情雕匠神典偽立神形元無¶所記末無所經外有害生
之毒氣内則百鬼¶之流行晝則穀飯成其勢夜則衆邪
處其庭¶此皆狼蛇之羣鬼梟蟒之虛聲自三皇創¶基傳
載于今歴代所崇未覩斯響也故零征¶記曰夫神正者
則潛曜幽昧上騰高象下戲¶𤣥闕逍遥雲影龍翔八極
風興雨施化若雷¶電行厨不設百味自然含慈秉素澤
<pb:KR6r0137_WYG_014-2b>
潤蒼生¶恩過二養惠若朝陽應天而食不害衆命此¶乃
靈翔之妙節清虛之神道若神不正者則¶干於萬物因
時託響傳惑於俗沮成散朴¶激動人心傾財極殺斷截
衆命枉害中年殂¶其骨肉精神離迸痛傷元氣東岳之
神豈此¶之謂也故枕中戒曰含氣蠢蠕百蟲勿癭¶無食
鳥卵中有神靈天無受命地庭有形¶粗禀二儀焉可害
生此皆逆理違道本經羣¶民含慈順天不殺況害猪羊
而飲其血以此¶推之非其神也¶又五岳眞神則精之候
<pb:KR6r0137_WYG_014-3a>
上法璇璣下承乾坤¶禀道清虛無音無響敬之不以歡
慢之不以¶慼千譽萬毁神無增損而汝矯稱假託生人¶
因虛動氣殺害在口順之則賜恩違之則有¶禍咎進退
諂偽永無賢軌毁辱眞神非其道¶也故黄羅子經𤣥中
記曰夫自稱山岳神者¶必是蟒虵自稱江海神者必是
黿鼉魚鱉自¶稱天地父母神者必是猫狸野獸自稱將
軍<md:KR6r0137_T_014-0092a>¶神者必是熊羆虎豹自稱仕人神者必是猨¶猴㹢玃
自稱宅舍神者必是犬羊猪犢門戸¶井竈破器之屬鬼
<pb:KR6r0137_WYG_014-3b>
魅假形皆稱為神驚恐萬¶姓淫鬼之氣此皆經之所載
傳之明驗也¶自汝妖祥漸踰六載招来四逺靡不響應
送¶疾而往者如小水歸海獲死而還者哀呼盈¶路重者
先亡便云算盡輕者易降自稱其福¶若使重患難濟則
汝無恩中容之疾非汝所¶救三者無效焉可奉事乃令
羣民投身歸¶命既無良醫善藥非散髮之能降經旬歴
月¶曾無影報以此推之有何證驗又國太元¶桓王及封
陽六國之懿節三台之輔光賛¶皇家黎元慈恱天福謬
<pb:KR6r0137_WYG_014-4a>
加體嬰微疾謂汝¶之祇能感靈德故宣德信命詣汝神
殿獻薦¶三牲加贈珍異若汝聖道通乾神致妙者何不¶
上啓九皇下諮后土參集百靈顯彰妙術使¶國良輔消
疾獲安既無響應乃奄薨逝驗¶此虛妄焉足奉哉¶又昔
太山石立社移神靈降象遐聲萬代此¶則乾坤之所感
顯為時瑞汝託稱其聖既不¶能興雲致雨以表神德圗
妖邪以損眞道正¶使汝能因槃動箸舉杯盡酒猶為鬼
幻非為¶眞正況無其徴有何神也又太山者則閻羅¶王
<pb:KR6r0137_WYG_014-4b>
之統其土幽昧與世異靈都錄使者降同¶神行定本命
於皇記察都籍於天曹羣惡無¶細不拾纎善小而無遺
總集䰟靈非生人應¶府矣而何弊鬼詐稱斯㫖横恣人
間欺紿萬¶端蓬林之樹烏鵲之野翕動逺近列于祠典¶
聚會男女樹俗之心穢氣外舋梟聲逺布毒<md:KR6r0137_T_014-0092b>¶鍾王境為
害滋甚夫雲霧蔽天羣邪翳正自¶汝妖異多所傷害吾
雖末流備階三服每覽¶經傳而覩斯孽推古驗今邪不
處正吾將¶蕩穢光揚聖道告到嚴鉤魅黨還遊冢墓餐¶
<pb:KR6r0137_WYG_014-5a>
果飲泉足生之路既令羣民無傾財之困¶鳥獸無羅網
之卒若復顧戀望餐不去者吾¶將宣集毗沙神王惒羅
子等授以金剛屯眞¶師勇武秋霜陵動三千威猛難當
曜戈明劒¶擬則推山降龍伏魔靡不稽顙汝是小鬼敢¶
觸三光鶴毛入炭魚行鑊湯傾江滅火朝露¶見陽吾念
仁慈愍汝所行占此危殆慮即傷¶心速在吾前復汝本
形長歸萬里滄浪海邊¶勿復稽留明順奉行¶
　　檄魔文　　　　　　　　　　　釋智靜¶
<pb:KR6r0137_WYG_014-5b>
釋智靜頓首頓首明將軍輪下相與𤣥塗殊¶津人天一
統宗師雖異三界大同每規良㑹¶申展曩積而標榜未
冥所以致隔今法王御¶世十方思順靈網方申紘綱彌
絙大通有¶期高㑹在近不任翹想並書喻意耳¶夫時塞
有通否終則泰千聖相尋羣師迭襲¶昔我皇祖本原天
王體化應符龍飛初域節¶權形以附萬邦奮慧柯以覆
六合威蕩四¶邪掃清三六方當抗横縱於八區絙紘¶綱
於宇宙夷靜七荒寧一九土而冥宗不弔¶眞容擬位重
<pb:KR6r0137_WYG_014-6a>
明寢暉靈舟覆浪故令蟻聚邪¶番興兹鳬見暴起曀染
眞塗塵惑清衆虐鍾¶蒼生毒流萬劫懷道有情異心同
忿我法王¶承運應期理亂上承高胄下託羣心秉天旗¶
以籠三千握聖圖以隆大業雲起四宫鸞翔<md:KR6r0137_T_014-0092c>¶天竺降神
迦維為時城壍綏撫黎元善安卿¶士奬導羣情慰喻有
疾嚴慧柯於胷中被神¶甲於身外愍十八之無辜哀三
空之路絶志¶匡大荒靖安平難百域千邦髙伏風化承¶
君不忌重迷自覆深攝愚懷故守偽見狼據¶欲天鵄鳴
<pb:KR6r0137_WYG_014-6b>
神闕畔換壃場抗距靈節謂大位¶可登𢎞規可改覽兹
二三逺為歎息昔大通¶統世羣方影附有偽癡天魔不
遵改節干¶迕聖聽陳擾神慮領卒歸區權形萬變精¶甲
照曦霜戈拂域靈鼔競興響衝方外矯¶歩陸梁自謂强
盛王師一奮羣邪殄喪衆迷¶革心望風影伏況君單將
驍然一介士無方¶尋衆不成旅而欲違背陵虐華邑簒
奪靈權¶騰邈最勝以為氣真可不謬乎今釋迦統¶世道
隆先劫妙化蕩蕩神羅逺御智士雍雍¶雲算葢世武夫
<pb:KR6r0137_WYG_014-7a>
龍跳控弦萬隊協畧應眞奇¶謀超拔故命使持節前⬤
大將軍鑒閻浮都督¶歸義侯薩陀波崘獨禀天奇蒙塵
𤣥鏡神髙須彌¶猛氣籠世善武經文忠著皇闕領衆十
萬¶億揚鑣首路使持節威逺大將軍四天都督¶忉利公
導師武勝標羣文超宏謀妙思絶塵¶心栖夢表憂時忘
身志必匡世領衆百萬億¶鸞飛天衢使持節征魔大將
軍六天都督兜¶率王解脫月妙思虛𤣥高歩塵表畧並
童眞¶功侔九地悼愍三塗忿若縱害校却慷慨<md:KR6r0137_T_014-0093a>¶龍廻思
<pb:KR6r0137_WYG_014-7b>
奮領衆四百萬億雲廻天門使持節¶通㣲大將軍七天
都督四禪王金剛藏朗質¶映暉金顔遐燭恩過九陽力
傾山海右眄則¶濛汜飛波左顧則扶桑落曜德無不照
威無¶不伏領衆七百萬億虎眄須彌使持節鎭域¶大將
軍九天都督八住王士大維摩詰奇算不¶思法柯逺震
體合神姿權踰萬變呼吸則¶九服雲從叱吒則十方風
靡哀彼下民無辜¶三楚領衆九百萬億飲馬虛津使持
節鑒¶後大將軍十三天都督小千諸軍事九住王¶士大
<pb:KR6r0137_WYG_014-8a>
文殊承胄遐元形暉三曜𦙍自紫宫神高¶體大應適千
塗𤣥算萬計羣動感於一身衆¶慮靜於一念深抱慈悲
情兼四攝領衆若塵¶翺翔斯在使持節匡教大將軍錄
魔諸軍事¶羣邪校尉中千王觀世音智畧淵深慧柯逺¶
振明達四通朗鑒三固或託迹羣邪曜奇鋒¶起或權形
二九息彼塗炭揮手則鐡圍摧¶巖噓氣則浮雲頽崿能
為萬方不請之友¶領衆不思杖戈虎嘯使持節布化大
將軍三¶界都督補處王大慈氏妙質蹤網天姿標¶桀體
<pb:KR6r0137_WYG_014-8b>
喻金剛心籠塵表猛氣衝雲慧柯逺¶奮無生轉於胷中
權智應於事外志有所規¶無往不就威恩雙行眞俗並
設領衆八萬四¶千嚴警待命勇出之徒充逸大千金剛
之¶士彌塞八極咸思助征席卷六合乘諸度之¶寶軒守
八正之修路跨六通之靈馬控虛宗¶之神轡彎四禪之
勁弓放權見之利箭鳴驥¶桓桓輕歩矯矯奉命聖庭曾
無有闕貴邦¶導師勝子五百幽鑒天命来投王化聖上
開<md:KR6r0137_T_014-0093b>¶襟感炁歸順皆受名爵封賞列土功侔舊臣¶聲葢萬
<pb:KR6r0137_WYG_014-9a>
域而君何心横生異計偃蹇邊荒¶規固常位毒害勃於
蒼生天禍流於永劫¶可不哀哉可不謬哉君昔因時為
物所惑狂¶迷君心投危外竄百行一愆賢達常失久謂¶
君覺智返愚歸罪象季来身抽簮同遊羣¶儁以道自權
(一作/懽)榮名終始如何攝愚守謬偷安¶邪位託癡山以自
高恃見林以遊息耽六欲¶之穢塵翫邪迷以怡性建憍
慢之高幢引無¶明之匈陣闊歩荒塗輕弄神器盜簒天
宫抗¶衡日月恐不果哉舉手而映三光把土以塡¶巨海
<pb:KR6r0137_WYG_014-9b>
雖擬心虛標事之難就將軍殖福𤣥津¶原承彌逺華貌
暐然羣情屬目望胄之基易¶登由来之功可借君可改
往修来翻然歸¶順謝過朱門以道齊好家國並存君臣
同顯¶身名獲安曉迷達觀眷屬晏然可不美哉¶今王師
尅舉十萬翹轡手提法羅齊舞羣聖¶道柯曜於前驅靈
鼓震於後隊神鍾一叩十¶方傾覆海浪飛流陸原涌沸
于斯之時須¶彌籠於一塵天地廻於一粟無動安於左¶
衽妙樂曜於右手神力若斯豈可當也我¶法王體道仁
<pb:KR6r0137_WYG_014-10a>
慈不忍便襲權停諸軍暫壹靈¶轡臨路遣書庶廻迷駕
君可早定良圖面縛¶歸闕委命皇庭逍遥𤣥境隆名内
暉遊形外¶寄上方即任非君是誰夫慧當識機明¶貴免
禍窮而知反君子所美斯乃轉禍之高¶秋取功之良節
昔夏桀背主殷王致伐商¶紂首亂周武建師此即古今
蓍龜將軍之¶明誡相與雖乖於當年風流同味<md:KR6r0137_T_014-0093c>¶人天崎
嶇何足致隔想便懽然通書致命¶所以竊痛其辭委曲
往反者不欲令蘭芳夏¶凋修柯摧頽深思致言善自量
<pb:KR6r0137_WYG_014-10b>
笇無使君¶身傾匡三趣莫令六天鞠生稊稗造頴䀎目¶
助懷惕然臨路遣書諸情多憤言不藉意¶
　　破魔露布文　　　　　　　　　釋寶林¶
賢劫大千㣲塵年五濁鼎沸朔現夀百齡日¶使持節都
督恒沙世界諸軍事征魔大將軍淨¶州刺史十地王臣
金剛藏使持節都督八萬¶波羅蜜諸軍事破結將軍領
魔蠻校尉大司馬¶梵州刺史八地公臣解脫月等稽首
和南上¶聖朝尚書謹案夫六合同曜靈之鑒羣流歸¶百
<pb:KR6r0137_WYG_014-11a>
谷之王萬化均于空𤣥衆竒宗於一智斯¶葢理有宗極
之地統物無殊趣之會是以如来¶越重昬而孤興蔚勤
功於曠劫曜三塗之高¶明拔洪癡於始造窮聖德之區
奥究無生之¶虛致覽物化之樞機握宏德之紘紐至若¶
英姿挺特神光赫奕雖復千暉並照固已絶¶矣身殊萬
狀而非衆體合至妙而不一應出¶五道而非生示入形
亡而非滅希夷怳惚¶無名無像莫測其深靡知其廣應
羣感而不¶勞周萬動而常靜歴恒沙以倐忽撫八荒於¶
<pb:KR6r0137_WYG_014-11b>
俄頃兩儀頽陷而不夷力負潛移而不易¶吸大火而不
燋懷洪流而不溺乾坤不足以<md:KR6r0137_T_014-0094a>¶語其德文𤣥不足以明
其道巨包六合不¶可以稱其大妙入無間不可以名其
小爾乃¶亭毒蒼生化兼始母無欲無為而無不為翺¶翔
于應變之塗逍遥于有無之表挺達羣聖¶之端恬惔湼
槃之域二乘韜思於重忘之¶致十住息慮於動靜之機
梵王咨嗟以歸德¶帝釋伏膺而厭位其為聖也亦已極
矣於是¶應定光之遐記驗大通之圖錄出五道而龍¶興
<pb:KR6r0137_WYG_014-12a>
超帝皇以命世道王三界德被十方畿¶甸恒沙都邑大
千偃九定之閑室登七覺之¶雲觀濯八解之清池遊總
持之廣苑爾乃¶戴慈悲之殿處空同之座衮龍衆好天
冠¶頂相左輔彌勒之流右弼文殊之匹前歌大¶方之雅
頌後舞四攝之鑾拂衛以八住體虛¶之士侍以四果卓
落通仙三臺唯聖六府唯¶賢爾乃宣教姬孔宰守虞唐
揚威湯武州牧¶三皇其為化也坦八正之平衢開三乘
之通¶津列無為之妙宅濟大苦於勞塵杜三惡之¶姦路
<pb:KR6r0137_WYG_014-12b>
啓懽樂於天人爵以果伯之位祿以¶甘露之餐功巨者
賞以淨土之封勲小者指¶以化城之安此乃超百王之
洪業太平之至¶治也五趣宦身之清朝四生土位之宗
極¶而羣迷愚嶮背眞彌曠欣濡沫之近足忘江¶湖於逺
全故魔王波旬植愚根於曠始積迷¶心於妄境汎三染
之洪波入邪見之稠林¶至乃竊弄神器假偽冒眞夸王
天宫分列嶽¶土制命六天縱肆偏威内以三公諸毒卿
相¶九結外以軍將六師戎卒四兵内行跋扈不¶忌皇憲
<pb:KR6r0137_WYG_014-13a>
自火螢光爭暉天照故乃頃者抗行神<md:KR6r0137_T_014-0094b>¶威揚兵道樹震
雷公霹⬤之聲列擔山吐火¶之衆又持世致惑於靜室
波崙悲號於都肆¶斯皆癡狂縱虧于聖節作亂中夏為
日久¶矣聖皇悼昬俗之聾瞽悲弱喪以增懷將¶總羣邪
以齊見會九流而同津於是命將大¶勢之徒簡卒金剛
之𩔖茹金嚼鐡之夫衝¶水蹈火之士勇卒塵沙驍雄億
萬星流風¶發龍騰魔境置軍萬全之策逼寇必死之野¶
而魔賊不祗敢執蠻荆之蠢爾抗宗繪之逋¶慠建麾於
<pb:KR6r0137_WYG_014-13b>
自憍之地結固雲迷之嶮傍¶唐重複俠疊鱗次且其形
勢則癡山嵯峨固其前愛水浩瀚漲於後邪林蔚薈蒙
其¶左癡澗淵𤣥帶其右塵勞之卒豺視於交境¶六師之
將虎歩於長逵望若雲起蔽天霧塞¶六合其為盛也開
闢罕有臣等於是承聖¶朝之遐威出超圗之奇畧葢以
高算之籠彌¶以𤣥策之圍精騎千重歩卒萬帀遊師翳
野¶屯塞要害使前將軍檀那望慳麾以直進後¶軍毗耶
蹵懈卒於其後禪那畧游騎於其左¶尸羅防密姦於其
<pb:KR6r0137_WYG_014-14a>
右外軍漚和浪騎隊於平¶原之上走逗兵於詰屈之下
陳虎旅而高¶驤設危機於幽伏中軍般若握𤣥樞之妙
鑒¶把戰勝之奇術控億兆之雄將擁塵沙之勁¶卒於是
衆軍響應萬塗競進感動六合聲震¶天地雄夫奮威浪
奔白刃之光奪於曦曜法¶鼓之音亂於雷震䩛馬䟃⬤
以騰擲迅象¶飛控以馳驅禪弓烟舉而雲興慧箭雨灑
以¶流虛鞭以假名之策蹴入無有之原研以師¶子之吼
刺以苦空之音揮干將而亂斬動戈<md:KR6r0137_T_014-0094c>¶矛而競偃横塵尸
<pb:KR6r0137_WYG_014-14b>
以被野流膋血於長川¶崩癡山之嵯峨竭愛水之洪流
窮僭於諸見¶之窟挫髙於七慢之巢於是魔賊進無抗
鱗¶之用退無希脫之隱慮盡路窮廻遑靡據魔¶王面縛
於魔庭羣旅送命於軍門諸天電¶卷以歸化迷徒風馳
於初暉皇威掃蕩其猶¶大陽之熯晨霜注洪流以滅爝
火故使萬世¶之逋寇土崩於崇朝中華之昔難肅清於
俄¶頃斯誠聖皇神會之奇功曠代著世之休烈¶雖昔殷
湯建雲功於夏郊周武掃清氛於商¶野斯乃上古之雄
<pb:KR6r0137_WYG_014-15a>
竒豈以得齊於聖勲臣輒¶奉宣皇猷綏慰初附安以空
同之宅充以八¶解之流防以戒善之禮習以六度之風
耆年¶者悟其即眞於新唱弱喪者始聞歸歟之音¶夫應
天順罰春秋之道興功定亂先王所美¶元惡以賔祇從
聖憲六合同明廓清宇内𤣥¶風遐扇率土懷慶朝有康
哉之歌野有樂哉¶之詠功髙道大非見所表聖慮幽深
非言能¶宣麤條皇威奇算之方又列衆軍龍驤之勢¶電
驛星馳謹露布以聞臣等誠惶以下¶
<pb:KR6r0137_WYG_014-15b>
余以講業之暇聊復永日寓言假事庶明大¶道冀好迷
之流不逺而復經云湼槃無生¶而無不生至智無照而
無不照無生無照一切皆成成無成而無不成其唯如
来¶乎戰勝不以干戈之功畧地不以兵强天下¶皇王非
處一之尊霸臣非桓文之貴丘姬之¶教於斯逺矣聃周
之言似而非當故知宗極¶存乎俗見之表至尊王於眞
鑒之裏中人躊¶躇於有無之間下愚驚笑於常迷之境
令¶庶覽者捨河伯秋水之自多逺遊于海若之<md:KR6r0137_T_014-0095a>¶淵門不
<pb:KR6r0137_WYG_014-16a>
束情於近教而駭神于長廣之說也¶
　　𢎞明集後序¶
余所集𢎞明為法禦侮通人雅論勝士妙說¶摧邪破惑
之衝𢎞道䕶法之塹亦已備矣然¶智者不迷迷者乖智
若導以深法終於莫領¶故復撮舉世典指事取徴言非
榮華理歸質¶實庶迷塗之人不逺而復總釋衆疑故曰
𢎞¶明論云¶夫二諦差别道俗斯分道法空寂包三界以¶
等觀俗教封滯執一國以限心心限一國則¶耳目之外
<pb:KR6r0137_WYG_014-16b>
皆疑等觀三界則神化之理常照¶執疑以迷照羣生所
以永淪者也詳檢俗教¶並憲章五經所尊唯天所法唯
聖然莫測天¶形莫窺聖心雖敬而信之猶矇矇弗了况¶
乃佛尊於天法妙於聖化出域中理絶繫表¶肩吾猶驚
怖於河漢俗士安得不疑駭於覺¶海哉既駭覺海則驚
同河漢一疑經說迂誕¶大而無徴二疑人死神滅無有
三世三疑莫¶見眞佛無益國治四疑古無法教近出漢
世¶五疑教在戎方化非華俗六疑漢魏法㣲晉¶代始盛
<pb:KR6r0137_WYG_014-17a>
以此六疑信心不樹將溺宜拯故較¶而論之若疑經說
迂誕大而無徴者葢以積¶劫不極世界無邊也今世咸
知百年之外必¶至萬歲而不信積萬之變至於曠劫是
限心¶以量造化也咸知赤縣之表必有四極而不¶信積
極之逺復有世界是執見以判太虛也¶昔湯問革曰上
下八方有極乎革曰無極之¶外復無無極無盡之中復
無無盡朕是以知其¶無極無盡也上古大賢據理詶聖
千載符契<md:KR6r0137_T_014-0095b>¶懸與經合井識之徒何智得異夫以方寸之¶
<pb:KR6r0137_WYG_014-17b>
心謀已身而致謬圓分之眸隔墻壁而弗見¶而欲侮尊
經背聖說誣積劫罔世界可為愍¶傷者一也若疑人死
神滅無有三世是自誣¶其性靈而蔑棄其祖禰也然則
周孔制典昌¶言鬼神易曰游䰟為變是以知鬼神之情
狀¶既情且狀其無形乎詩云三后在天王配于¶京升靈
上旻豈曰滅乎禮云夏尊命是鬼¶敬神大禹所祗寧虛
誕乎書稱周公代武云¶能事鬼神姬旦禱親可虛罔乎
茍亡而有靈¶則三世如鏡變化輪廻孰知其極俗士執
<pb:KR6r0137_WYG_014-18a>
禮¶而背叛五經非直誣佛亦侮聖也若信鬼於¶五經而
疑神於佛說斯固聾瞽之徒非議所¶及可為哀矜者二
也若疑莫見眞佛無益國¶治則禋祀望秩亦宜廢棄何
者蒼蒼積空誰¶見上帝之貌茫茫累塊安識后祇之形
民¶自躬稼社神何力人造庸畷蜡鬼奚功然猶¶盛其犧
牲之費繁其歲時之祀者豈不以幽¶靈宜尊教民美報
耶况佛智周空界神凝¶域表上帝成天緣其陶鑄之慈
聖王為人依¶其亭育之戒崇法則六天咸喜廢道則萬
<pb:KR6r0137_WYG_014-18b>
神¶斯怒今人莫見天形而稱郊祀有福不覩金¶容而謂
敬事無報輕本重末可為震懼者三¶也若疑古無佛教
近出漢世者夫神化隱顯¶孰測始終哉尋羲農緬邈政
績猶湮彼有¶法教亦安得聞之昔佛圖澄知臨淄伏石
有¶舊像露盤犍陀勒見槃鵄山中有古寺基墌¶衆人試
掘並如其言此萬代之遺徴晉世之¶顯驗誰判上古必
無佛乎列子稱周穆王時<md:KR6r0137_T_014-0095c>¶西極有化人来入水火貫金
石反山川移城¶邑乘虛不墜觸實不礙千變萬化不可
<pb:KR6r0137_WYG_014-19a>
窮極¶既能變人之形又且易人之慮穆王敬之若¶神事
之若君觀其靈跡乃開士之化大法萌¶兆已見周初感
應之漸非起漢世而封執一¶時可為歎息者四也若疑
教在戎方化非華夏¶者則是前聖執地以定教非設教
以移俗¶也昔三皇無為五帝德化三王禮形七國¶權勢
地當諸夏而世教九變今反以至道¶之源鏡以大智之
訓感而遂通何往不被夫¶禹出西羌舜生東夷孰云地
賤而棄其聖丘¶欲居夷聃適西戎道之所在寧選於地
<pb:KR6r0137_WYG_014-19b>
夫以¶俗聖設教猶不繫於華夷况佛統大千豈限¶化於
西域哉案禮王制云四海之内方三千¶里中夏所據亦
已不曠伊洛本夏而鞠為戎¶墟吳楚本夷而翻成華邑
道有運流而地無¶恒化矣且夫厚載無疆寰域異統北
辰西北¶故知天竺居中今已區分中土稱華以距正¶法
雖欲距塞而神化常通可為悲涼者五¶也若疑漢魏法
㣲晉代始盛者道運崇替未¶可致詰也尋沙門之修釋
教何異孔氏之述¶唐虞乎孔修五經垂範百王然春秋
<pb:KR6r0137_WYG_014-20a>
諸侯莫¶肯遵用戰伐蔑之將墜于地爰至秦皇復加¶燔
燼豈仲尼之不肖而詩書之淺鄙哉邇及¶漢武始顯儒
教舉明經之相崇孔聖之術寧¶可以見輕七國而遂廢
後代乎案漢元之¶世劉向序仙云七十四人出在佛經
故知經¶流中夏其来已久逮明帝感夢而傅毅稱佛¶於
是秦景東使而攝騰西至乃圖像於關陽<md:KR6r0137_T_014-0096a>¶之觀藏經於
蘭臺之室不講深文故莫識奥¶義是以楚王修仁潔之
祠孝桓建華葢之祭¶法相未融唯神之而已至魏武英
<pb:KR6r0137_WYG_014-20b>
鑒書述妙¶化孫權雄畧崇造塔寺晉武之初機緣漸¶深
耆域耀神通之跡竺䕶集法寶之藏所以¶百辟搢紳洗
心以進德萬邦黎獻刻意而¶遷善暨晉明叡悟秉壹棲
神手畫寶像表觀¶樂覽既而安上𢎞經於山東什公宣
法於關¶右精義既敷實相彌照英才碩智並驗理而¶伏
膺矣故知法雲始於觸石慧水流於濫¶觴教必有漸神
化之常感應因時非緣¶如何故儒術非愚於秦而智於
漢用與不用¶耳佛法非淺於漢而深於晉明與不明耳¶
<pb:KR6r0137_WYG_014-21a>
故知五經恒善而崇替隨運佛化常熾而通¶塞在緣一
以此思可無深惑而執疑莫悟可¶為痛悼者六也夫信
順福基迷謗禍門而况¶矇矇之徒多不量力以已所不
知而誣先覺¶之遍知以其所不見而罔至人之明見鑒
達¶三世反號邪僻專拘目前自謂明智於是迷¶疑塞胷
謗讟盈口輕議以市重苦顯誹以賈¶幽罰言無錙銖之
功慮無毫⬤之益逝川若¶飛藏山如電一息不還奄然
後世報隨影至¶悔其可追夫神化茫茫幽明代運五道
<pb:KR6r0137_WYG_014-21b>
變化¶于何不之天宫顯驗趙簡秦穆之錫是也¶鬼道交
報杜伯彭生之見是也修德福應殷¶代宋景之驗是也
多殺禍及白起程普之¶證是也現世幽徴備詳典籍来
生冥應布¶在尊經但緣感理奥因果義微微奥難領故¶
畧而不陳前哲所辨關鍵已正聊率鄙懷繼<md:KR6r0137_T_014-0096b>¶之於末雖
文非珪璋而事足鞶鑑惟愷悌君¶子自求多福焉¶
　
　𢎞明集卷十四
<pb:KR6r0137_WYG_014-22a>
音釋(𢎞第十四/)
　梟蟒(梟古堯切土梟也/蟒莫朗切大蛇也)癭(於盈/切)㹢玃(㹢古牙切玃居/縛切㹢玃大猿)
　(也/)紿(蕩亥切/誑詐也)㜸(魚列切/妖㜸也)惒(音/和)紘(乎盲切紘/網維䋲也)絙(居鄧切/張也)
　壍(七豔切遶/城水也)綏(宣佳切/安也)鵄(稱脂切/鳶也)壃埸(壃居良切埸/夷益切壃埸)
　(邊境/也)鑣(悲嬌切/馬衘也)叱吒(叱尺栗切吒丑亞/切叱吒怒呵也)崿(逆各切/崖崿也)笇
　(蘇貫切/與算同)稊稗(稊田黎切稗㫄卦切/稊稗似穀⬤草也)蹵(子六切/逐也)䩛(兵媚/切與)
　(轡/同)䟃⬤(䟃倉含切⬤徒/含切䟃⬤走貌)膋(憐蕭切腸/間脂也)熯(虛汗切/乾也)爝(即/約)
　(切火/炬也)畷(株劣切井/田間道也)蜡(助駕切年/終臘祭也)墌(之石切/基址也)讟(徒谷切/痛怨也)
<pb:KR6r0137_WYG_014-22b>
　錙銖(錙莊持切八兩曰錙銖/慵朱切十黍之重曰銖)鞶(蒲官切/大帶也)
