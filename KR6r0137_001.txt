# -*- mode: mandoku-view -*-
#+TITLE: 弘明集
#+DATE: 2015-08-30 22:22:03
#+PROPERTY: BASEEDITION T
#+PROPERTY: WITNESS WYG
#+PROPERTY: JUAN 1

<pb:KR6r0137_WYG_001-1a>
欽定四庫全書
　𢎞明集卷一
　　　　　　　　　　　　梁　釋僧祐　撰¶
　　¶¶¶¶¶¶¶¶¶¶¶¶¶¶¶¶¶¶¶¶¶¶理惑論(三十七篇子¶一云蒼/梧太守牟  博傳)<md:KR6r0137_T_001-0001b>¶　　　漢牟融
牟子既修經傳諸子書無大小靡不好之雖¶不樂兵法
然猶讀焉雖讀神仙不死之書抑¶而不信以為虛誕是
時靈帝崩後天下擾亂¶獨交州差安北方異人咸來在
焉多為神仙¶辟穀長生之術時人多有學者牟子常以
<pb:KR6r0137_WYG_001-1b>
五¶經難之道家術士莫敢對焉比之於孟軻距¶楊朱墨
翟先是時牟子將母避世交趾年二¶十六歸蒼梧娶妻
太守聞其守學謁請署吏¶時年方盛志精於學又見世
亂無仕宦意¶竟遂不就是時諸州郡相疑隔塞不通太
守¶以其博學多識使致敬荆州牟子以為榮爵¶易讓使
命難辭遂嚴當行㑹被州牧優文處¶士辟之復稱疾不
起牧弟為豫章太守為中¶郎將笮融所殺時牧遣騎都
尉劉彦將兵赴¶之恐外界相疑兵不得進牧乃請牟子
<pb:KR6r0137_WYG_001-2a>
曰弟¶為逆賊所害骨肉之痛憤發肝心當遣劉都¶尉行
恐外界疑難行人不通君文武兼備有¶專對才今欲相
屈之零陵桂陽假塗於通路¶何如牟子曰被秣伏⬤見
遇日久烈士忘¶身期必騁効遂嚴當發㑹其母卒亡遂
不果¶行久之退念以辯達之故輒見使命方世¶擾攘非
顯已之秋也乃歎曰老子絶聖棄智¶修身保眞萬物不
干其志天下不易其樂天¶子不得臣諸侯不得友故可
貴也於是鋭志¶於佛道兼研老子五千文含𤣥妙為酒
<pb:KR6r0137_WYG_001-2b>
漿翫¶五經為琴簧世俗之徒多非之者以為背五¶經而
向異道欲爭則非道欲默則不能遂以¶筆墨之間畧引
聖賢之言證解之名曰牟子¶理惑云<md:KR6r0137_T_001-0001c>¶
或問曰佛從何出生寧有先祖及國邑不¶皆何施行狀
何𩔖乎牟子曰富哉問也請以¶不敏畧説其要葢聞佛
化之爲狀也積累道¶德數千億載不可紀記然臨得佛
時生於天¶竺假形於白淨王夫人晝寢夢乘白象身有¶
六牙欣然悦之遂感而孕以四月八日從母¶右脅而生
<pb:KR6r0137_WYG_001-3a>
墮地行七步舉右手曰天上天¶下靡有踰我者也時天
地大動宫中皆明其¶日王家青衣復産一兒廐中白馬
亦乳白駒¶奴字車匿馬曰犍陟王常使隨太子太子¶有
三十二相八十種好身長丈六體皆金色¶頂有肉髻頰
車如師子舌自覆面手把千輻¶輪頂光照萬里此畧説
其相年十七王¶為納妃鄰國女也太子坐則遷座寢則
異牀¶天道孔明隂陽而通遂懷一男六年乃生父¶王珍
偉太子為興宫觀妓女寶玩並列於前¶太子不貪世樂
<pb:KR6r0137_WYG_001-3b>
意存道德年十九二月八日¶夜半呼車匿勒犍陟跨之
鬼神扶舉飛而出¶宫明日廓然不知所在王及吏民莫
不歔欷¶追之及田王曰未有爾時禱請神祇今既有¶爾
如玉如珪當續祿位而去何為太子曰萬¶物無常有存
當亡今欲學道度脱十方王知¶其彌堅遂起而還太子
徑去思道六年遂成¶佛焉所以孟夏之月生者不寒不
熱草木華¶英釋狐裘衣絺綌中吕之時也所以生天竺¶
者天地之中處其中和也所著經凡有十二¶部合八億
<pb:KR6r0137_WYG_001-4a>
四千萬卷其大卷萬言已下小¶卷千言已上佛教授天
下度脱人民因以二¶月十五日泥洹而去其經戒續存
履能行之<md:KR6r0137_T_001-0002a>¶亦得無為福流後世持五戒者一月六齋齋¶
之日專心壹意悔過自新沙門持二百五十¶戒日日齋
其戒非優婆塞所得聞也威儀進¶止與古之典禮無異
終日竟夜講道誦經不¶預世事老子曰孔德之容唯道
是從其斯之¶謂也¶
問曰何以正言佛佛爲何謂乎牟子曰佛¶者諡號也猶
<pb:KR6r0137_WYG_001-4b>
名三皇神五帝聖也佛乃道德¶之元祖神明之宗緒佛
之言覺也怳惚變化¶分身散體或存或亡能小能大能
圓能方能¶老能少能隱能彰蹈火不燒履刃不傷在汚¶
不染在禍無殃欲行則飛坐則揚光故號¶爲佛也¶
問曰何謂之爲道道何𩔖也牟子曰道之言¶導也導人
致於無爲牽之無前引之無後舉¶之無上抑之無下視
之無形聽之無聲四表¶爲大綩綖其外毫⬤爲細間關
其内故謂之¶道¶
<pb:KR6r0137_WYG_001-5a>
問曰孔子以五經爲道教可拱而誦履而行¶今子説道
虚無怳惚不見其意不指其事何¶與聖人言異乎牟子
曰不可以所習爲重所¶希爲輕惑於外𩔖失於中情立
事不失道¶德猶調弦不失宫商天道法四時人道法¶五
常老子曰有物混成先天地生可以爲天¶下母吾不知
其名强字之曰道道之爲物居¶家可以事親宰國可以
治民獨立可以治身¶履而行之充乎天地廢而不用消
而不離子¶不解之何異之有乎¶
<pb:KR6r0137_WYG_001-5b>
問曰夫至實不華至辭不飾言約而至者麗<md:KR6r0137_T_001-0002b>¶事寡而達
者明故珠玉少而貴瓦礫多而賤¶聖人制七經之本不
過三萬言衆事備焉今¶佛經卷以萬計言以億數非一
人力所能堪¶也僕以為煩而不要矣牟子曰江海所以
異¶於行潦者以其深廣也五嶽所以别於丘陵¶者以其
高大也若高不絶山阜跛羊淩其¶巔深不絶涓流孺子
浴其淵麒麟不處苑¶囿之中呑舟之魚不遊數仞之谿
剖三寸之¶蚌求明月之珠探枳棘之巢求鳯凰之雛¶必
<pb:KR6r0137_WYG_001-6a>
難獲也何者小不能容大也佛經前説億¶載之事却道
萬世之要太素未起太始未生¶乾坤肇興其微不可握
其纎不可入佛悉彌¶綸其廣大之外剖析其寂窈妙之
内靡不紀¶之故其經卷以萬計言以億數多多益具衆¶
衆益富何不要之有雖非一人所堪譬若臨¶河飲水飽
而自足焉知其餘哉¶
問曰佛經衆多欲得其要而棄其餘直説其¶實而除其
華牟子曰否夫日月俱明各有所¶照二十八宿各有所
<pb:KR6r0137_WYG_001-6b>
主百藥並生各有所愈¶狐裘備寒絺綌御暑舟輿異路
俱致行旅孔¶子不以五經之備復作春秋孝經者欲博
道¶術恣人意耳佛經雖多其歸為一也猶七典¶雖異其
貴道德仁義亦一也孝所以説多者¶隨人行而與之若
子張子游俱問一孝而仲¶尼答之各異攻其短也何棄
之有哉¶
問曰佛道至尊至大堯舜周孔曷不修之乎¶七經之中
不見其辭子既躭詩書悦禮樂奚¶爲復好佛道喜異術
<pb:KR6r0137_WYG_001-7a>
豈能踰經傳美聖業哉¶竊爲吾子不取也牟子曰書不
必孔丘之言<md:KR6r0137_T_001-0002c>¶藥不必扁鵲之方合義者從愈病者良君
子¶博取衆善以輔其身子貢云夫子何常師之¶有乎堯
事尹壽舜事務成旦學吕望丘學¶老耼亦俱不見於七
經也四師雖聖比之於¶佛猶白鹿之與麒麟燕鳥之與
鳯凰也堯舜¶周孔且猶與之况佛身相好變化神力無
方¶焉能捨而不學乎五經事義或有所關佛不¶見記何
足怪疑哉¶
<pb:KR6r0137_WYG_001-7b>
問曰云佛有三十二相八十種好何其異於¶人之甚也
殆富耳之語非實之云也牟子曰¶諺云少所見多所怪
覩馲駝言馬腫背堯眉¶八彩舜目重瞳子臯陶鳥喙文
王四乳禹¶耳叄漏周公背僂伏羲龍鼻仲尼反頨老¶子
日角月𤣥鼻有雙柱手把十文足蹈二五¶此非異於人
乎佛之相好奚足疑哉¶
問曰孝經言身體髮膚受之父母不敢毁傷¶曾子臨没
啓予手啓予足今沙門剃頭何其¶違聖人之語不合孝
<pb:KR6r0137_WYG_001-8a>
子之道也吾子常好論¶是非平曲直而反善之乎牟子
曰夫訕聖賢¶不仁平不中不智也不仁不智何以樹德
德¶將不樹頑嚚之儔也論何容易乎昔齊人乘¶船渡江
其父墮水其子攘臂捽頭顚倒使¶水從口出而父命得
蘇夫捽頭顚倒不孝莫¶大然以全父之身若拱手修孝
子之常父命¶絕於水矣孔子曰可與適道未可與權所
謂¶時宜施者也且孝經曰先王有至德要道而¶泰伯短
髮文身自從吳越之俗違於身體髮¶膚之義然孔子稱
<pb:KR6r0137_WYG_001-8b>
之其可謂至德矣仲尼¶不以其短髮毁之也由是而觀
茍有大德<md:KR6r0137_T_001-0003a>¶不拘於小沙門捐家財棄妻子不聽音不視¶
色可謂讓之至也何違聖語不合孝乎豫讓¶吞炭漆身
聶政皮面自刑伯姬蹈火高行截¶容君子爲勇而有義
不聞譏其自毁没¶也沙門剃除鬚髮而比之於四人不
已逺¶乎¶
問曰夫福莫踰於繼嗣不孝莫過於無後沙¶門棄妻子
捐財貨或終身不娶何其違福孝¶之行也自苦而無奇
<pb:KR6r0137_WYG_001-9a>
自拯而無異矣牟子¶曰夫長左者必短右大前者必狹
後孟公綽¶為趙魏老則優不可以爲滕薛大夫妻子財¶
物世之餘也清躬無為道之妙也老子曰名¶與身孰親
身與貨孰多又曰觀三代之遺風¶覽乎儒墨之道術誦
詩書修禮節崇仁義視¶清潔鄉人傳業名譽洋溢此中
士所施行恬¶惔者所不恤故前有隨珠後有虓虎見之¶
走而不敢取何也先其命而後其利也許由¶栖巢木夷
齊餓首陽孔聖稱其賢曰求仁¶得仁者也不聞譏其無
<pb:KR6r0137_WYG_001-9b>
後無貨也沙門修道¶德以易遊世之樂反淑賢以貿妻
子之歡¶是不爲奇孰與爲奇是不爲異孰與爲異¶哉¶
問曰黃帝垂衣裳製服飾箕子陳洪範貌爲¶五事首孔
子作孝經服爲三德始又曰正其¶衣冠尊其瞻視原憲
雖貧不離華冠子路遇¶難不忘結纓今沙門剃頭髮被
赤布見人無¶跪起之禮威儀無盤旋之容止何其違貌
服之¶制乖搢紳之飾也牟子曰老子云上德不德¶是以
有德下德不失德是以無德三皇之時<md:KR6r0137_T_001-0003b>¶食肉衣皮巢居
<pb:KR6r0137_WYG_001-10a>
穴處以崇質朴豈復須章黼¶之冠曲裘之飾哉然其人
稱有德而孰疣之信而無爲沙門之行有似之矣¶或曰
如子之言則黃帝堯舜周孔之儔棄而¶不足法也牟子
曰夫見博則不迷聽聦則不¶惑堯舜周孔修世事也佛
與老子無為志也¶仲尼栖栖七十餘國許由聞禪洗耳
於淵君¶子之道或出或處或默或語不溢其情不淫¶其
性故其道爲貴在乎所用何棄之有乎¶
問曰佛道言人死當復更生僕不信此言之¶審也牟子
<pb:KR6r0137_WYG_001-10b>
曰人臨死其家上屋呼之死已復¶呼誰或曰呼其魂魄
牟子曰神還則生不還¶神何之乎曰成鬼神牟子曰是
也魂神固¶不滅矣但身自朽爛耳身譬如五穀之根葉¶
魂神如五穀之種實根葉生必當死種實豈¶有終亡得
道身滅耳老子曰吾所以有大¶患以吾有身也若吾無
身吾有何患又曰¶功成名遂身退天之道也或曰爲道
亦死不爲¶道亦死有何異乎牟子曰所謂無一日之善
而¶問終身之譽者也有道雖死神歸福堂爲惡¶既死神
<pb:KR6r0137_WYG_001-11a>
當其殃愚夫闇於成事賢智預於未¶萌道與不道如金
比草善之與福如白方黑¶焉得不異而言何異乎¶
問曰孔子云未能事人焉能事鬼未知生焉¶知死此聖
人之所紀也今佛家輒説生死之¶事鬼神之務此殆非
聖喆之語也夫履道者¶當虚無澹泊歸志質朴何爲乃
道生死以亂¶志説鬼神之餘事乎牟子曰若子之言所
謂¶見外未識内者也孔子疾子路不問本末以<md:KR6r0137_T_001-0003c>¶此抑之
耳孝經曰爲之宗廟以鬼享之春¶秋祭祀以時思之又
<pb:KR6r0137_WYG_001-11b>
曰生事愛敬死事哀慼¶豈不教人事鬼神知生死哉周
公爲武王請¶命曰旦多才多藝能事鬼神夫何爲也佛
經¶所説生死之趣非此𩔖乎老子曰既知其子¶復守其
母没身不殆又曰用其光復其明¶無遺身殃此道生死
之所趣吉凶之所住¶至道之要實貴寂寞佛家豈好言
乎來問不¶得不對耳鍾鼓豈有自鳴者桴加而有聲矣¶
問曰孔子曰夷狄之有君不如諸夏之亡¶也孟子譏陳
相更學許行之術曰吾聞用夏¶變夷未聞用夷變夏者
<pb:KR6r0137_WYG_001-12a>
也吾子弱冠學堯舜¶周孔之道而今舍之更學夷狄之
術不已¶惑乎牟子曰此吾未解大道時之餘語耳若¶子
可謂見禮制之華而闇道德之實闚炬燭¶之明未覩天
庭之日也孔子所言矯世法矣¶孟軻所云疾專一耳昔
孔子欲居九夷曰君¶子居之何陋之有及仲尼不容於
魯衞孟軻¶不用於齊梁豈復仕於夷狄乎禹出西羌而¶
聖喆瞽叟生舜而頑嚚由余産狄國而霸秦¶管蔡自河
洛而流言傳曰北辰之星在天之¶中在人之北以此觀
<pb:KR6r0137_WYG_001-12b>
之漢地未必爲天中也¶佛經所説上下周極含血之𩔖
物皆屬佛焉¶是以吾復尊而學之何爲當舍堯舜周孔
之¶道金玉不相傷精魄(一作/珀)不相妨謂人爲惑時¶自惑
乎¶
問曰葢以父之財乞路人不可謂惠二親尚¶存殺已代
人不可謂仁今佛經云太子須大¶拏以父之財施與逺
人國之寶象以賜怨<md:KR6r0137_T_001-0004a>¶家妻子匄與他人不敬其親而敬
他人者¶謂之悖禮不愛其親而愛他人謂之悖¶德須大
<pb:KR6r0137_WYG_001-13a>
拏不孝不仁而佛家尊之豈不異¶哉牟子曰五經之義
立嫡以長太王見昌¶之志轉季爲嫡遂成周業以致太
平娶妻之¶義必告父母舜不告而娶以成大倫貞士須¶
聘請賢臣待徵召伊尹負鼎干湯寗戚叩角¶要齊湯以
致王齊以之霸禮男女不親授嫂¶溺則援之以手權其
急也茍見其大不拘¶於小大人豈拘常也須大拏覩世
之無常財¶貨非已寶故恣意布施以成大道父國受其¶
祚怨家不得入至於成佛父母兄弟皆得度¶世是不爲
<pb:KR6r0137_WYG_001-13b>
孝是不爲仁孰爲仁孝哉¶
問曰佛道崇無爲樂施與持戒兢兢如臨深¶淵者今沙
門躭好酒漿或畜妻子取賤賣貴¶專行詐紿(一作/詭)此乃
世之僞而佛道謂之無¶爲邪¶牟子曰工輸能與人斧斤
繩墨而不能使人¶巧聖人能授人道不能使人履而行
之也¶臯陶能罪盜人不能使貪夫爲夷齊五刑能¶誅無
狀不能使惡人爲曾閔堯不能化丹¶朱周公不能訓管
蔡豈唐教之不著周道之¶不備哉然無如惡人何也譬
<pb:KR6r0137_WYG_001-14a>
之世人學通七¶經而迷於財色可謂六藝之邪婬乎河
伯雖¶神不能溺陸地人飄風雖疾不能使湛水揚¶塵當
患人不能行豈可謂佛道有惡乎¶
問曰孔子稱奢則不遜儉則固與其不遜也¶寧固叔孫
曰儉者德之恭侈者惡之大也今¶佛家以空財布施為
名盡貨與人爲貴豈有<md:KR6r0137_T_001-0004b>¶福哉¶牟子曰彼一時也此一時
也仲尼之言疾奢¶而無禮叔孫之論刺莊公之刻楹非
禁布施¶也舜耕厯山恩不及州里太公屠牛惠不逮¶妻
<pb:KR6r0137_WYG_001-14b>
子及其見用恩流八荒惠施四海饒財多¶貨貴其能與
貧困屢空貴其履道許由不貪¶四海伯夷不甘其國虞
卿捐萬户之封救¶窮人之急各其志也僖負羈以一餐
之惠¶全其所居之閭宣孟以一飯之故活其不¶貲之軀
隂施出於不意陽報皎如白日况¶傾家財發善意其功
德巍巍如嵩泰悠悠如¶江海矣懷善者應之以祚挾惡
者報之以¶殃未有種稻而得麥施禍而獲福者也¶
問曰夫事莫過於誠説莫過於實老子除華¶飾之辭崇
<pb:KR6r0137_WYG_001-15a>
質朴之語佛經説不指其事徒¶廣取譬喻譬喻非道之
要合異爲同非事之¶妙雖辭多語博猶玉屑一車不以
爲寶矣牟¶子曰事嘗共見者可説以實一人見一人不¶
見者難與誠言也昔人未見麟問嘗見者麟¶何𩔖乎見
者曰麟如麟也問者曰若吾嘗見¶麟則不問子矣而云
麟如麟寧可解哉見者¶曰麟麏身牛尾鹿蹄馬背問者
霍解孔子¶曰人不知而不愠不亦君子乎老子云天地¶
之間其猶橐籥乎又曰譬道於天下猶川¶谷與江海豈
<pb:KR6r0137_WYG_001-15b>
復華飾乎論語曰爲政以德譬¶如北辰引天以比人也
子夏曰譬諸草木區¶以别之矣詩之三百牽物合𩔖自
諸子讖緯¶聖人祕要莫不引譬取喻子獨惡佛説經牽¶
譬喻邪<md:KR6r0137_T_001-0004c>¶
問曰人之處世莫不好富貴而惡貧賤樂歡¶逸而憚勞
倦黃帝養性以五肴爲上孔子云¶食不厭精鱠不厭細
今沙門被赤布日一食¶閉六情自畢於世若兹何聊之
有牟子曰¶富與貴是人所欲不以其道得之不處也貧¶
<pb:KR6r0137_WYG_001-16a>
與賤是人之所惡不以其道得之不去也老¶子曰五色
令人目盲五音令人耳聾五味令¶人口爽馳騁畋獵令
人心發狂難得之貨令¶人行妨聖人爲腹不爲目此言
豈虛哉栁下¶惠不以三公之位易其行段干木不以其
身¶易魏文之富許由巢父栖木而居自謂安於¶帝宇夷
齊餓于首陽自謂飽於文武葢各¶得其志而已何不聊
之有乎¶
問曰若佛經深妙靡麗子胡不談之於朝廷¶論之於君
<pb:KR6r0137_WYG_001-16b>
父修之於閨門接之於朋友何復¶學經傳讀諸子乎¶牟
子曰子未達其源而問其流也夫陳俎豆¶於壘門建旌
旗於朝堂衣狐裘以當蕤賓¶被絺綌以御黃鍾非不麗
也乖其處非其時¶也故持孔子之術入商鞅之門賫孟
軻之説¶詣蘇張之庭功無分寸過有丈尺矣老子曰¶上
士聞道勤而行之中士聞道若存若亡下¶士聞道則大
笑之吾懼大笑故不爲談也渴¶不必待江河而飲井泉
之水何所不飽是以¶復治經傳耳¶
<pb:KR6r0137_WYG_001-17a>
問曰漢地始聞佛道其所從出邪牟子曰昔¶孝明皇帝
夢見神人身有日光飛在殿前欣¶然悦之明日博問羣
臣此為何神有通人傅¶毅曰臣聞天竺有得道者號之
曰佛飛行虚<md:KR6r0137_T_001-0005a>¶空身有日光殆將其神也於是上悟遣使
者張騫羽林郎中秦景博士弟子王遵等十¶二人於大
月支寫佛經四十二章藏在蘭¶臺石室第十四間時於
洛陽城西雍門外起¶佛寺於其壁畫千乘萬騎繞塔三
帀又於南¶宫清涼臺及開陽城門上作佛像明帝存時
<pb:KR6r0137_WYG_001-17b>
預¶修造壽陵陵曰顯節亦於其上作佛圖像時國¶豐民
寧逺夷慕義學者由此而滋¶
問曰老子云知者不言言者不知又曰¶大辯若訥大巧
若拙君子恥言過行設沙門¶有至道奚不坐而行之何
復談是非論曲直¶乎僕以爲此德行之賤也¶牟子曰來
春當大饑今秋不食黃鍾應寒蕤¶賓重裘備預雖早不
免於愚老子所云謂得¶道者耳未得道者何知之有乎
大道一言而¶天下恱豈非大辯乎老子不云乎功遂身
<pb:KR6r0137_WYG_001-18a>
退¶天之道也身既退矣又何言哉今之沙門未¶及得道
何得不言老氏亦猶言也如其無言¶五千何述焉若知
而不言可也既不能知又¶不能言愚人也故能言不能
行國之師也能¶行不能言國之用也能行能言國之寶
也三¶品各有所施何德之賤乎唯不能言又不能¶行是
謂賤也¶
問曰如子之言徒當學辯達修言論豈復¶治情性履道
德乎¶牟子曰何難悟之甚乎夫言語談論各有時¶也蘧
<pb:KR6r0137_WYG_001-18b>
瑗曰國有道則直國無道則卷而懐¶之寗武子曰國有
道則智國無道則愚孔子¶曰可與言而不與言失人不
可與言而與言<md:KR6r0137_T_001-0005b>¶失言故智愚自有時談論各有意何爲
當言¶論而不行哉¶
問曰子云佛道至尊至快無爲澹泊世人學¶士多譏毁
之云其辭説廓落難用虛無難信¶何乎¶牟子曰至味不
合於衆口大音不比於衆耳¶作咸池設大章發簫韶詠
九成莫之和也張¶鄭衞之弦歌時俗之音必不期而拊
<pb:KR6r0137_WYG_001-19a>
手也故¶宋玉云客歌於郢爲下里之曲和者千人引¶商
徵角衆莫之應此皆悅邪聲不曉於大¶度者也韓非以
管闚之見而謗堯舜接輿以¶毛⬤之分而刺仲尼皆躭
小而忽大者也夫¶聞清商而謂之角非彈弦之過聽者
之不聰¶矣見和璧而名之石非璧之賤也視者之¶不明
矣神蛇能斷而復續不能使人不斷也¶靈龜發夢於宋
元不能免豫且之網大道無¶爲非俗所見不爲譽者貴
不爲毁者賤用¶不用自天也行不行乃時也信不信其
<pb:KR6r0137_WYG_001-19b>
命也¶
問曰吾子以經傳理佛之説其辭富而義顯¶其文熾而
説美得無非其誠是子之辨也牟¶子曰非吾辨也見博
故不惑耳¶問曰見博其有術乎牟子曰由佛經也吾¶未
解佛經之時惑甚於子雖誦五經適以爲¶華未成實矣
吾既覩佛經之説覽老子之¶要守恬惔之性觀無爲之
行還視世事猶¶臨天井而闚谿谷登嵩岱而見丘垤矣
五經¶則五味佛道則五穀矣吾自聞道已來如¶開雲見
<pb:KR6r0137_WYG_001-20a>
白日炬火入冥室焉¶
問曰子云佛經如江海其文如錦繡何不以佛<md:KR6r0137_T_001-0005c>¶經答吾
問而復引詩書合異爲同乎牟子曰¶渴者不必須江海
而飲饑者不必待敖倉¶而飽道為智者設辯爲達者通
書爲曉者傳¶事爲見者明吾以子知其意故引其事若¶
説佛經之語談無爲之要譬對盲者説五色¶為聾者奏
五音也師曠雖巧不能彈無弦之¶琴狐狢雖温不能熱
無氣之人公明儀為牛¶彈清角之操伏食如故非牛不
<pb:KR6r0137_WYG_001-20b>
聞不合其耳¶矣轉爲蚉䖟之聲孤犢之鳴即掉尾奮耳
蹀¶躞而聽是以詩書理子耳¶
問曰吾昔在京師入東觀遊太學視俊士之¶所規聽儒
林之所論未聞修佛道以爲貴自¶損容以爲上也吾子
曷爲躭之哉夫行迷則¶改路術窮則反故可不思歟牟
子曰夫長¶於變者不可示以詐通於道者不可驚以怪¶
審於辭者不可惑以言達於義者不可動以¶利也老子
曰名者身之害利者行之穢又¶曰設詐立權虛無自貴
<pb:KR6r0137_WYG_001-21a>
修閨門之禮術時俗¶之際㑹赴趣間隙務合當世此下
士之所行¶中士之所廢也况至道之蕩蕩上聖之所行¶
乎杳兮如天淵兮如海不合闚牆之士數仞¶之夫因其
宜也彼見其門我覩其室彼采其¶華我取其實彼求其
備我守其一子速改路¶吾請履之故禍福之源未知何
若矣¶
問曰子以經傳之辭華麗之説襃讚佛行稱¶譽其德高
者陵青雲廣者踰地圻得無踰¶其本過其實乎而僕譏
<pb:KR6r0137_WYG_001-21b>
刺頗得疹而中其病¶也牟子曰吁吾之所襃猶以塵埃
附嵩泰收¶朝露投江海子之所謗猶握瓢觚欲減江海<md:KR6r0137_T_001-0006a>¶
躡耕耒欲損崑崙側一掌以翳日光舉土塊¶以塞河衝
吾所襃不能使佛高子之毁不能¶令其下也¶
問曰王喬赤松入僊之籙神書百七十卷長¶生之事與
佛經豈同乎牟子曰比其𩔖猶五¶霸之與五帝陽貨之
與仲尼比其形猶丘垤¶之與華恒涓瀆之與江海比其
文猶虎鞹之¶與羊皮斑紵之與錦繡也道有九十六種¶
<pb:KR6r0137_WYG_001-22a>
至於尊大莫尚佛道也神僊之書聽之則¶洋洋盈耳求
其效猶握風而捕影是以大道¶之所不取無爲之所不
貴焉得同哉¶
問曰爲道者或辟穀不食而飲酒啖肉亦云¶老氏之術
也然佛道以酒肉爲上戒而反食¶穀何其乖異乎牟子
曰衆道叢殘凡有九¶十六種澹泊無爲莫尚於佛吾觀
老氏上下¶之篇聞其禁五味之戒未覩其絶五穀之語¶
聖人制七典之文無止糧之術老子著五千¶之文無辟
<pb:KR6r0137_WYG_001-22b>
穀之事聖人云食穀者智食草者¶癡食肉者悍食氣者
壽世人不達其事見六¶禽閉氣不息秋冬不食欲效而
爲之不知物¶𩔖各自有性猶磁石取鐵不能移毫毛矣¶
問曰穀寧可絶不牟子曰吾未解大道¶之時亦嘗學焉
辟穀之法數千百術行之無¶效爲之無徵故廢之耳觀
吾所從學師三人¶或自稱七百五百三百歲然吾從其
學未三¶載間各自殞没所以然者葢由絶穀不食而¶啖
百果享肉則重盤飲酒則傾罇精亂神¶昏穀氣不充耳
<pb:KR6r0137_WYG_001-23a>
目迷惑婬邪不禁吾問其故¶何答曰老子云損之又損
以至於無爲<md:KR6r0137_T_001-0006b>¶徒當日損耳然吾觀之但日益而不損也
是¶以各不至知命而死矣且堯舜周孔各不能¶百載而
末世愚惑欲服食辟穀求無窮之壽¶哀哉¶
問曰爲道之人云能却疾不病弗御針藥¶而愈信有之
乎何以佛家有病而進針藥邪牟¶子曰老子云物壯則
老謂之不道不道早已¶唯有得道者不生亦不壯不壯
亦不¶老不老亦不病不病亦不朽是以老子以身¶為大
<pb:KR6r0137_WYG_001-23b>
患焉武王居病周公乞命仲尼有疾子¶路請禱吾見聖
人皆有疾矣未覩其無病也¶神農嘗草殆死者數十黃
帝稽首受針於岐¶伯此之三聖豈當不如今之道士乎
察省斯¶言亦足以廢矣¶
問曰道皆無為一也子何以分别羅列云其¶異乎更令
學者狐疑僕以為費而無益也牟¶子曰俱謂之草衆草
之性不可勝言俱謂之¶金衆金之性不可勝言同𩔖⬤
性萬物皆然¶豈徒道乎昔楊墨塞羣儒之路車不得前
<pb:KR6r0137_WYG_001-24a>
人¶不得歩孟軻闢之乃知所從師曠彈琴俟知¶音之在
後聖人制法冀君子之將覩也玉石¶同匱猗頓爲之於
悒朱紫相奪仲尼爲之¶歎息日月非不明衆陰蔽其光
佛道非不正¶衆私掩其公是以吾分而别之臧文之智
微¶生之直仲尼不假者皆正世之語何費而無¶益乎¶
問曰吾子訕神僊抑奇怪不信有不死之道¶是也何爲
獨信佛道當得度世乎佛在異域¶子足未履其地目不
見其所徒觀其文而信<md:KR6r0137_T_001-0006c>¶其行夫觀華者不能知實視影
<pb:KR6r0137_WYG_001-24b>
者不能審形¶殆其不誠乎牟子曰孔子曰視其所以觀
其¶所由察其所安人焉廋哉昔吕望周公問於¶施政各
知其後所以終顔淵乘駟之日見東¶野畢之馭知其將
敗子貢觀邾魯之㑹¶而昭其所以喪仲尼聞師曠之弦
而識文王之¶操季子聽樂覽衆國之風何必足履目見¶
乎¶
問曰僕嘗遊于闐之國數與沙門道人相¶見以吾事難
之皆莫對而詞退多改志而¶移意子獨難改革乎牟子
<pb:KR6r0137_WYG_001-25a>
曰輕羽在高遇風¶則飛細石在谿得流則轉唯泰山不
爲飄風¶動磐石不為疾流移梅李遇霜而落葉唯松¶栢
之難凋矣子所見道人必學未浹見未¶博故有屈退耳
以吾之頑且不可窮況明道¶者乎子不自改而欲改人
吾未聞仲尼追盜¶跖湯武法桀紂者矣¶
問曰神仙之術秋冬不食或入室累旬而不¶出可謂澹
泊之至也僕以爲可尊而貴殆¶佛道之不若乎牟子曰
指南為北自謂不惑¶以西為東自謂不矇以鴟梟而笑
<pb:KR6r0137_WYG_001-25b>
鳳凰執¶螻蚓而調龜龍蟬之不食君子不貴蛙蟒穴¶藏
聖人不重孔子曰天地之性以人爲貴不¶聞尊蟬蟒也
然世人固有啖菖蒲而棄桂薑¶覆甘露而啜酢漿者矣
毫毛雖小視之可察¶泰山之大背之不見志有畱與不
畱意有鋭¶與不鋭魯尊季氏而卑仲尼吳賢宰嚭不肖¶
子胥子之所疑不亦宜乎¶
問曰道家云堯舜周孔七十二弟子皆不死<md:KR6r0137_T_001-0007a>¶而僊佛家
云人皆當死莫能免何哉牟子¶曰此妖妄之言非聖人
<pb:KR6r0137_WYG_001-26a>
所語也老子曰天地¶尚不得長久而況人乎孔子曰賢
者避世¶仁孝常在吾覽六藝觀傳記堯有殂落舜有¶蒼
梧之山禹有㑹稽之陵伯夷叔齊有首陽¶之墓文王不
及誅討而没武王不能待成王¶大而崩周公有改葬之
篇仲尼有兩楹之夢¶伯魚有先父之年子路有葅⬤之
語伯牛有¶亡命之文曾參有啓足之詞顔淵有不幸¶短
命之記苗而不秀之喻皆著在經典聖人¶至言也吾以
經傳爲證世人爲驗而云不¶死者豈不惑哉¶
<pb:KR6r0137_WYG_001-26b>
問曰子之所解誠悉備焉固非僕等之所聞¶也然子所
理何以止著三十七條亦有法¶乎牟子曰夫轉蓬漂而
車輪成窊水流而舟¶檝設蜘蛛布而罻羅陳鳥跡見而
文字作故¶有法成易無法成難吾覽佛經之要有三十¶
七品老氏道經亦三十七篇故法之焉於是¶惑人聞之
踧然失色义手避席逡巡俯伏曰¶鄙人矇瞽生於幽仄
敢出愚言弗慮禍福今¶也聞命霍如湯雪請得革情洒
心自敇願受¶五戒作優婆塞¶
<pb:KR6r0137_WYG_001-27a>
　　正誣論(未詳/作者)¶
有異人者誣佛曰尹文子有神通者愍彼邊¶氓邊氓不
知禮義貪婪忍害昧利無恥侵害不¶厭屠裂羣生不可
遜讓厲不可談議喻故具¶諸事云云又令得道弟子變
化云云又禁其¶殺生斷其婚姻使無子孫伐滅之術孰
良於¶此云云<md:KR6r0137_T_001-0007b>¶正曰誣者既云無佛復云文子有神通復
云¶有得道弟子能變化恢廓盡神妙之理此真¶有胸無
心之語也夫尹文子即老子弟子也¶老子即佛弟子也
<pb:KR6r0137_WYG_001-27b>
故其經云聞道竺乾有古¶先生善入泥洹不始不終永
存緜緜竺乾者¶天竺也泥洹者梵語晉言無爲也若佛
不¶先老子何得稱先生老子不先尹文何故請¶道德之
經耶以此推之佛故文子之祖宗¶衆聖之元始也安有
弟子神化而師不能乎¶且夫聖之宰世必以道莅之逺
人不服則綏¶以文德不得已而用兵耳將以除暴止戈
拯¶濟羣生行小殺以息大殺者也故春秋之世¶諸侯征
伐動仗正順敵國有釁必鳴鼓以彰¶其過縂義兵以臨
<pb:KR6r0137_WYG_001-28a>
罪人不以闇昧而行誅也¶故服則柔而撫之不茍婬刑
極武勝則以喪¶禮居之殺則以悲哀泣之是以深貶誘
執大¶杜絶滅之原若懷惡而討不義假道以成其¶暴皆
經傳變文譏貶累見故㑹宋之盟抑¶楚而先晉者疾衷
甲之詐以崇咀信之美¶也夫敵之怨惠不及後嗣惡止
其身雖重罪不¶濫此百王之明制經國之令典也至於
季末¶之將佳兵之徒患道薄德衰始任詐力競以¶譎詭
之計濟殘賊之心野戰則肆鋒極殺屠¶城則盡坑無遺
<pb:KR6r0137_WYG_001-28b>
故白起刎首於杜郵董卓屠¶身於宫門君子知其必亡
舉世哀其灰戮¶兵之弊也遂至於此此為可痛心而長
歎者¶矣何有聖人而欲大縱隂毒翦絶黎元者哉¶且十
室容賢而況萬里之廣重華生於東夷¶文命出乎西羌
聖哲所興豈有常地或發音<md:KR6r0137_T_001-0007c>¶於此黙化於彼形教萬方
而理運不差原夫¶佛之所以夷跡於中岳而曜奇於西
域者葢¶有至趣不可得而縷陳矣豈有聖人疾敵之¶强
而欲其覆滅使無孑遺哉此何異氣厲殷流不蠲良淑
<pb:KR6r0137_WYG_001-29a>
縱火中原蘭蕕俱焚桀紂之¶虐猶將不然乎縱令胡國
信多惡逆以暴易¶暴又非權通之㫖也引此爲辭適足
肆謗言¶眩愚豎豈允情合義有心之難乎¶
又誣云尹文子欺之天有三十二重云云又¶妄牽樓炭
經云諸天之宫廣長二十四萬¶里面開百門門廣萬里
云云正曰佛經説¶天地境界高下階級悉條貫部分叙
而有章¶而誣者或附著生長枉造偽説或顚倒淆亂¶不
得要實何有二十四萬里之地而容四百¶萬里之門乎
<pb:KR6r0137_WYG_001-29b>
以一事覆之足明其錯謬者多¶矣臧獲牧豎猶將知其
不然况有識乎欲¶以見博秖露其愚焉¶
又誣云佛亦周遍五道備犯衆過行凶惡猶¶得佛此非
怖為惡者之法也又計生民善者¶少而惡者多惡人死
輒充六畜爾則開闢至¶今足爲久矣今畜宜居十分之
九而人種已¶應希矣¶正曰誠如所言佛亦曾爲惡耳今
所以得佛¶者改惡從善故也若長惡不悛迷而後遂徃¶
則長夜受苦輪轉五道而無解脱之由矣今¶以其能掘
<pb:KR6r0137_WYG_001-30a>
衆惡之烖滅三毒之燼修五戒之¶善盡十德之美行之
累劫倦而不已曉了本¶際暢三世空故能解生死之墟
外無爲之場¶耳計天下蜫蟲之數不可稱計人本之在
九州<md:KR6r0137_T_001-0008a>¶之内若毫末之在馬體十分之九豈可言¶哉故天
地之性以人爲貴榮期所以自得於¶三樂達貴賤之分
明也今更不復自賴於人¶𩔖不醜惡於畜生以芻水爲
甘膳以羈絡爲¶非讁安則爲之無所多難也¶
又誣云有無靈下經無靈下經妖怪之書耳¶非三墳五
<pb:KR6r0137_WYG_001-30b>
典訓誥之言也通才達儒所未究¶覽也三曾五祖之言
又似解奏之文此殆不¶詰而虛妄自露矣今且聊復應
之凡俗人常¶謂人死則滅無靈無鬼然則無靈則無天
曹¶無鬼則無所收也若子孫奉佛而乃追譴祖先祖¶先
或是賢人君子平生之時未必與子孫同¶事而天曹便
收伐之令顔冉之尸羅枉戮¶之痛仁慈祖考加虐毒於
貴體此豈聦明正¶直之神乎若其非也則狐狢魍魎婬
厲之¶鬼何能反制仁賢之靈而困禁戒之人乎以¶此為
<pb:KR6r0137_WYG_001-31a>
誣鄙醜書矣¶
又誣云道人聚斂百姓大搆塔寺華飾奢¶侈糜費而無
益云云¶正曰夫教有深淺適時應物悉已備於首論¶矣
請復伸之夫恭儉之心莫過堯舜而山龍¶華蟲黼黻絺
繡故傳曰錫鸞和鈴昭其聲也¶三辰旂旗昭其明也五
色比象昭其物也¶故王者之居必金門玉陛靈臺鳯闕
將使異¶乎凡庶令貴賤有章也夫人情從所覩而興¶感
故聞鼓鼙之音覩羽麾之象則思將帥之¶臣聽琴瑟之
<pb:KR6r0137_WYG_001-31b>
聲觀庠序之儀則思朝廷之¶臣遷地易觀則情貌俱變
令悠悠之徒見¶形而不及道者莫不貴崇高而忽仄陋
是以<md:KR6r0137_T_001-0008b>¶諸奉佛者仰慕遺跡思存髣髴故銘列圖像¶致其
䖍肅割捐珍玩以增崇靈廟故上士遊¶之則忘其蹄筌
取諸逺味下士遊之則美其¶華藻玩其炳蔚先悅其耳
目漸率以義方三¶塗汲引莫有遺逸猶器之取水隨量
多少唯¶穿底無當乃不受耳¶
又專誣以禍福爲佛所作可謂元不解矣聊¶復釋之夫
<pb:KR6r0137_WYG_001-32a>
吉凶之與善惡猶善惡之乘形聲¶自然而然不得相免
也行之由已而理𤣥應¶耳佛與周孔但共明忠孝信順
從之者吉背¶之者凶示其渡水之方則使資舟艥不¶能
令步涉而得濟也其誨人之法救厄死之¶術亦猶神農
唱粒食以充饑虚黃帝垂衣裳¶以禦寒暑若閉口而望
飽裸袒以求温不¶能强與之也夫扁鵲之所以稱良醫
者以其¶應疾投藥不失其宜耳不責其令有不死之¶民
也且扁鵲有云吾能令當生者不死不能¶令當死者必
<pb:KR6r0137_WYG_001-32b>
生也若夫爲子則不孝為臣則¶不忠乎守膏肓而不悟
進良藥而不御而受¶禍臨死之日更多咎聖人深恨良
醫非徒東¶走其勢投穽矣¶
又誣云沙門之在京洛者多矣而未曾聞能¶令主上延
年益壽上不能調和隂陽使年豐¶民富消災却疫克靜
禍亂云云下不能休粮¶絶粒呼吸清醇扶命度厄長生
久視云云¶正曰不然莊周有云達命之情者不務命之¶
所無柰何審期分之不可遷也若令性命可¶以智德求
<pb:KR6r0137_WYG_001-33a>
之者則發旦二子足令文父致千¶齡矣顔子死則稱天
喪予惜之至也無以延<md:KR6r0137_T_001-0008c>¶之耳且陰陽數度期運所當百
六之極有時¶而臻故堯有滔天之洪湯有赤地之災涿
鹿¶有漂櫓之血坂泉有橫野之屍何不坐而消¶之救其
未然耶且夫熊經鳥曳導引吐納輟¶黍稷而御英蘂吸
風露以代餱糧俟此而夀¶有待之倫也斯則有時可夭
不能無窮者也¶沙門之視松喬若未孩之兒耳方將抗
志於¶二儀之表延祚於不死之鄉豈能屑心營近¶與涓
<pb:KR6r0137_WYG_001-33b>
彭爭長哉難者茍欲騁飾非之辯立距¶諫之强言無節
奏義無宫商嗟夫北里之亂¶雅惡綠之奪黃也其餘噪
之音曾無紀¶綱一遵先師不答之章¶
又誣云漢末有笮融者合兵依徐州刺史陶¶謙謙使之
督運而融先事佛遂斷盜官運以¶自利入大起佛寺云
云行人悉與酒食云云¶後為劉繇所攻見殺云云¶正曰
此難不待繩約而自縳也夫佛教率以¶慈仁不殺忠信
不愆廉貞不盜爲首老子¶云兵者不祥之器邇者凶而
<pb:KR6r0137_WYG_001-34a>
融阻兵安忍結¶附寇逆犯殺一也受人使命取不報主
犯欺¶二也斷割官物以自利入犯盜三也佛經云¶不以
酒為惠施而融縱之犯酒四也諸戒盡¶犯則動之死地
矣譬猶吏人解印脱冠而横¶道肆暴五尺之童皆能制
之矣笮氏不得其¶死適足助明爲惡之獲殃耳¶
又誣云石崇奉佛亦至而不免族誅云云¶正曰石崇之
為人余所悉也憍盈躭酒放¶僭無度多藏厚斂不恤惸
獨論才則有一割¶之利計德則盡無取焉雖託名事佛
<pb:KR6r0137_WYG_001-34b>
而了無<md:KR6r0137_T_001-0009a>¶禁戒即如世人貌清心穢色厲内茌口詠禹¶湯
而行偶桀跖自貽伊禍又誰之咎乎¶
又誣云周仲智奉佛亦精進而竟復不蒙其¶福云云¶正
曰尋斯言似乎幸人之災非通言也仲智¶雖有好道之
意然意未受戒爲弟子也論其¶率情亮直具涉㒞上自
是可才而有强梁之¶累未合道家嬰兒之㫖矣以此而
遇忌勝之¶雄喪敗理耳縱如難者之言精進而遭害者¶
有矣此何異顔項夙夭夷叔餒死比干盡¶忠而陷割心
<pb:KR6r0137_WYG_001-35a>
之禍申生篤孝而致雉經之痛¶若此之比不可勝言孔
子云仁者壽義者昌¶而復或有不免固知宿命之證至
矣信矣¶
又誣云事佛之家樂死惡生屬纊待絶之日¶皆以為福
祿之來無復哀慼之容云云¶正曰難者得無隱心而居
物不然何言之逆¶乎夫佛經自謂得道者能𤣥同彼我
渾齊脩¶短渉生死之變泯然無槩步禍福之地而夷¶心
不怛樂天知命安時處順耳其未體之¶者哀死慎終之
<pb:KR6r0137_WYG_001-35b>
心乃所以增其篤也故有¶大悲𢎞誓之義讎人之喪猶
如哀矜以德¶報怨不念舊惡況乎骨肉之痛情隆自然
者¶而可以無哀慼之心者哉夫愛親者不敢惡¶於人恐
疇已之深也逆情違道於斯見矣¶
　
　
　
　𢎞明集卷一
<pb:KR6r0137_WYG_001-36a>
音釋(𢎞第一/)<md:KR6r0137_T_001-0009b>¶
　鶡鴠(鶡何葛切鴠音/旦鶡鴠鳥名)眡(時吏切/瞻也)笮(疾各切/姓也)犍(居言/切)絺
　⬤(絺丑知切⬤乞/逆切絺⬤麤葛)怳(呼晃/切)喙(許⬤切/口也)頨(音羽孔/子頭也)捽(即/律)
　(切持頭/髪也)虓(許交切虎/怒聲也)喆(陟列切/聖喆也)桴(芳無切擊/鼓杖也)㛐(蘇老/切兄)
　(之妻/也)紿(徒亥切/誑詐也)䩭(居宜/切)麏(居筠切/鹿屬)橐籥(橐他各切/籥以灼切)璩
　瑗(璩其於切/瑗於願切)垤(徒結切/蟻封也)狢(下各切/似狐者)圻(魚斤切/崖岸也)疹(章忍/切皮)
　(起/也)鞹(苦郭切去/毛皮也)嚭(匹靡/切)葅醢(葅側魚切醢呼改/切⬤醢肉醬也)踧(子/六)
　(切不自/安也)麀(於求切/牝鹿)婪(盧含切/貪也)釁(許覲切/隙也)刎(亡粉切/斷首也)黻
<pb:KR6r0137_WYG_001-36b>
　(分勿切黒/與青曰黻)旂(音奇交/龍為旂)艥(即涉切/短櫂也)惸(渠營切無/弟兄也)
