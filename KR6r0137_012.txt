# -*- mode: mandoku-view -*-
#+TITLE: 弘明集
#+DATE: 2015-08-30 22:22:03
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6r0137_T_003-0018a>
#+PROPERTY: JUAN 12

¶¶<pb:KR6r0137_WYG_012-1a>
欽定四庫全書
　𢎞明集卷十二¶¶
　　　　　　　　　　　　梁　釋僧祐　撰¶¶¶¶¶¶¶¶¶¶¶¶¶¶¶¶¶¶¶¶¶
余所撰𢎞明竝集䕶法之論然爰録書表<md:KR6r0137_T_012-0076c>¶者葢事深故
也尋沙門辭世爵祿弗縻漢魏¶以来歴經英聖皆致其
禮莫求其拜而庾君¶專威妄起異端桓氏疑陽繼其浮
議若何公¶莫言則法相永沈逺上弗論則僧事頓盡望¶
古追慨安可不編哉易之蠱爻不事王侯¶禮之儒行不
<pb:KR6r0137_WYG_012-1b>
臣天子在俗四民尚有不屈況¶棄俗從道焉責臣禮故
不在於休明而𩔖出¶於季運也至於恒標辭畧逺公距
𤣥雖全已¶非竒然亦足敦厲法要日燭既寤俗之談¶即
仙三檄亦摧魔之說故兼載焉¶
　　與釋道安書　　　　　　　　晉習鑿齒¶
興寧三年四月五日鑿齒稽首和南承應眞¶履正明白
内融慈訓兼照道俗齊蔭宗虛者¶悟無常之㫖存有者
達外身之權清風藻於¶中夏鸞響厲乎八冥𤣥味逺猷
<pb:KR6r0137_WYG_012-2a>
何榮如之¶弟子聞天不終朝而雨六合者彌天之雲也
𢎞¶淵源以潤八極者四大之流也彼直無為¶降而萬物
賴其澤此本無心行而高下蒙其¶潤況衰世降歩愍時
而生資始繫於度物明¶道存乎練俗乘不疾之輿以渉
無逺之道命¶外身之駕以應十方之求而可得玉潤於
一¶山冰結於一谷望閬風而不廻儀措此世而¶不誨度
者哉且夫自大教東流四百餘年矣¶雖蕃王居士時有
奉者而眞丹宿訓先行上¶世道運時遷俗未僉悟藻悅
<pb:KR6r0137_WYG_012-2b>
濤波下士而已¶唯肅祖明皇帝實天降德始欽斯道手
畵¶如来之容口味三昧之㫖戒行峻於巖隱𤣥¶祖暢乎
無生大塊既唱萬竅俱怒呼賢哲君¶子靡不歸宗日月
雖逺光景彌暉道業之隆<md:KR6r0137_T_012-0077a>¶莫盛於今豈所謂月光道寂
將生眞土靈鉢¶東遷忽驗于兹乎又聞三千得道俱見
南陽¶明學開士陶演眞言上考聖達之誨下測道¶行之
驗深經普往非斯而誰懷道邁訓舍兹¶孰降是以此方
諸僧咸有傾想目欣金色之¶瑞耳遲無上之箴老幼等
<pb:KR6r0137_WYG_012-3a>
願道俗同懷繫¶詠之情非常言也若慶雲東徂摩尼廻
曜一¶躡七寶之座暫視明哲之燈雨甘露於豐¶草植栴
檀於江&KR0928;則如来之教復崇於今¶日𤣥波逸響重蕩濯
於一代矣不勝延豫裁¶書致心意之藴積曷云能暢弟
子襄陽習鑿¶齒稽首和南(庾闡樂賢堂頌序亦云肅祖/明皇帝雅好佛道手摹靈像)¶
　　與張新安論孔釋¶書　　　　　　　譙王
佛教以罪福因果有若影響聖言明審令人¶寒心然自
上古帝皇文武周孔典謨訓誥靡¶不周備未有述三世
<pb:KR6r0137_WYG_012-3b>
顯叙報應者也彼衆¶聖皆窮理盡性照曉物緣何得忍
視陷溺莫¶肯援接曾無一言示其津逕且釣而不綱¶弋
不射宿博碩肥腯上帝是享以此觀之葢¶所難了想二
三子揚㩁而陳使劃然有證祛¶其惑焉¶
　　荅譙王論孔釋書　　　　　　　張新安¶
仰復淵㫖匪邇伊教俯惟未造鞠躬汎對竊¶以為遂通
資感渉悟藉緣誠微良因則河漢¶滋惑故待問擬乎撞
鐘啓發俟於悱憤夫¶妙學窮理乃聖乃神光景燭八維
<pb:KR6r0137_WYG_012-4a>
頫仰¶觀九有然而運值百齡窅均萬劫者豈非嘉¶緣未
構故業化莫孚哉是以聖靈輟軌斯文¶莫載靡得明徴
理歸指斥宗致祗以微顯<md:KR6r0137_T_012-0077b>¶婉而成潛徙冥逺之生導三
世之源積善啓¶報應之轍網宿昭仁蒐苗(一作/畋)𢎞信既
以漸¶漬習成吝滯日祛然後道暢皇漢之朝訓敷¶永平
之祀物無□熒人斯草偃寔知放華猶¶昏文宣未旭非
㫖暌以異逋諒理均而俱躓¶者附㑹𤣥逺孰夷冒言謬
犯不韙輕率狂¶簡¶
<pb:KR6r0137_WYG_012-4b>
　　與沙門論踞食書　　　　　　　鄭道子¶
夫聖人之訓修本祛末即心為教因事成用¶未有反性
違形而篤大化者也雖復形與俗¶乖事髙世表至於拜
敬之節揖讓之禮由¶申所至道俗不殊也故齋講肆業
則備其法¶服禮拜有序先後有倫敬心内充而形肅于¶
外稽首至地不容企踞之禮斂袵十拜事¶非偏坐所預
而以踞食為心用遺儀為斂麤¶事理相違未見其通者
也夫有為之教義各¶有之至若般舟苦形以存道道親
<pb:KR6r0137_WYG_012-5a>
而形踈行¶之有理用之有本踞食之教義無所𢎞進非¶
苦形退貽慢易見形而不及道者失其恭肅¶之情而啓
駭慢之言豈聖人因事為教章甫¶不適越之義邪原其
所起或出於殊方之¶性或於矯枉之中指有所救如病
急則藥&KR0297;¶非服御長乆之法也夫形教相稱事義有倫¶
既制其三服行其禮拜節以法鼔列以次序¶安得企踞
其間整慢相背者哉在昔宜然則¶適事所至一日之用
不可為永年之訓理可¶知也故問仁者衆而復禮為本
<pb:KR6r0137_WYG_012-5b>
今禪念化心¶而守跡不變在理既未於用又麤茍所未¶
達敢不布懷鄭君頓首<md:KR6r0137_T_012-0077c>¶
　　與王司徒諸公論沙門倨食書　　宋¶范泰¶
范泰敬白公卿諸賢今之沙門坐有二法昔¶之祗洹似
當不然據今外國言語不同用舍¶亦異聖人隨俗制法
因方𢎞教尚不變其言¶何必苦同其制但一國不宜有
二一堂寧可¶不同而今各信偏見自是非彼不尋制作
之¶意唯此雷同為美鎭之無主遂至於此無¶虛於受人
<pb:KR6r0137_WYG_012-6a>
有同於必執不求魚兔之實競¶攻筌蹄之末此風不革
難乎取道樹王六年¶以致正覺始明𤣥宗自敷髙座皆
結跏趺¶坐不偏踞也坐禪取定義不夷俟據之食¶美在
乎食不求飽此皆一國偏法非天下通¶制亦由寒鄉無
絺&KR1533;之禮日南絶氊裘之¶律不可見大禹解裳之初便
謂無復章甫請¶各兩捨以付折衷君子范泰區區正望
今集¶一食之同過此已往未之或知禮以和貴僧¶法尚
同今升齋堂對聖像堂如神在像中四雙¶八輩義無云
<pb:KR6r0137_WYG_012-6b>
異自矜之情寧可試暫不我釋¶公往在襄陽偏法已来
思而不變當有其㫖¶是以投錫乘車義存同衆近禪師
道場天㑹¶亦方其坐豈非存大畧小理不兼舉故邪方<md:KR6r0137_T_012-0078a>¶
坐無時而偏踞有時自方以恒適異為難嘗¶變取同為
易且主人降已敬賔有自来矣更¶諮義公了不見酬是
以敬白同意以求厥中¶願惠咳&KR0329;之餘以蔽怯弱之情¶
　　荅范伯倫諸檀越書　　　　宋釋慧義等
祗¶洹寺釋慧義等五十人敬白諸檀越夫沙¶門之法正
<pb:KR6r0137_WYG_012-7a>
應謹守經律以信順為本若欲¶違經反律師心自是此
則大法之深患穢道¶之首也如来制戒有開有閉開則
行之無疑¶閉則莫之敢犯戒防沙門不得身手觸近女¶
人凡持戒之徒見所親漂溺深水視其死亡¶無敢救者
於是世人謂沙門無慈此何道之¶有是以如来為世譏
嫌開此一戒有難聽救¶如来立戒是畫一之制正可謹
守而行豈容¶以意專輒改作俗儒猶尚謹守夏五莫敢
益¶其月者將欲深防穿鑿之徒杜絶好新樂異¶之客而
<pb:KR6r0137_WYG_012-7b>
況三達制戒豈敢妄有通塞范檀¶越欲令此衆改偏從
方求不異之和雖貪和¶之為美然和不以道則是求同
非求和也祗¶洹自有衆已来至於法集未嘗不有方偏
二¶衆既無經律為證而忽欲改易佛法此非小¶事實未
敢高同此寺受持僧祗律為日已乆¶且律有明文說偏
食法凡八議若無偏食¶之制則無二百五十矣云食不
得置於牀上¶所棄之食置於右足邊又云不得懸足累
脛¶此豈非偏食之明證哉戒律是沙門之秘法¶自非國
<pb:KR6r0137_WYG_012-8a>
主不得預聞今諸檀越疑惑方偏欲¶生興廢貧道不得
不㩁其輕重畧舉數條示¶其有本甘受宣戒之辠佛法
通塞繼諸檀<md:KR6r0137_T_012-0078b>¶越通則共獲䕶法之功塞必相與有滅法
之¶辠幸願三思令幽顯無恨¶
　　重荅法師慧義等¶書　　　　　　　范泰
前論已包此通上人意强氣猛弗之尋¶耳戒以防非無
非何戒故愚惑之夫其戒隨¶俗變律華夏本不偏企則
聚骨交脛之律故¶可得而畧手食之戒無用匙筯之文
<pb:KR6r0137_WYG_012-8b>
何重偏¶坐而輕手食律不得手近女人尋復許親¶溺可
援是為凡夫之疑果足以改聖人之律¶益知二百五十
非自然定法如此則固守不¶為全得師心未足多怪夏
五闕文固守不為¶疑明愼所見茍了何得顧衆而動企
之為義¶意在宜進欲速則事不得行端坐則不安其¶居
時有踞慠之夫故非禮法所許一堂兩¶制上人之同冺
焉莫逆弟子之和孑然單¶獨何敢當五十大陣是用畏
敵而黙庶乎上¶善之救¶
<pb:KR6r0137_WYG_012-9a>
　　與生觀二法師書¶　　　　　　　　范泰
外國風俗還自不同提婆始来義觀之徒莫¶不沐浴鑽
仰此葢小乘法耳便謂理之所極¶謂無生方等之經皆
是魔書提婆末後說經¶乃不登髙座法顯後至泥洹始
唱便謂常住¶之言衆理之最般若宗極皆出其下以此
推¶之便是無主於内有聞輒變譬之於射後破¶奪先則
知外國之律非定法也¶偏坐之家無時而正髙座說法
亦復企踞外¶國食多用手戒無匙筯慧義之徒知¶而不
<pb:KR6r0137_WYG_012-9b>
改至於偏坐永為不慙同自為矛盾其¶誰能解弟子意
常謂與人同失賢於自代其<md:KR6r0137_T_012-0078c>¶是推心樂同非敢許以求
直今之奉法白衣¶决不可作外國被服沙門何必苦守
偏俗¶
　　論沙門踞食表(三首/)　　　　　　　范泰¶
臣言陛下體達佛理將究其致遠心遐期研¶精入微但
恨起予非㫺對揚未易臣少信大¶法積習善性頗聞餘
論髣髴𤣥宗往者侍坐¶過蒙眷誘意猥詞訥不能有所
<pb:KR6r0137_WYG_012-10a>
運通此之為¶恨畢世無已臣近難慧義踞食葢區區樂
同¶之意不敢求長於人側餐下風已達天聽臣¶請此事
自一國偏法非經通永制外國風俗¶不同言論亦異聖
人不變其言何獨苦改其¶用言以宣意意達言忘儀以
存敬敬立形廢¶是以聖人因事制誡隨俗變法達道乃
可無¶律思夫其防彌繁用捨有時通塞惟理膠柱¶守株
不以疎乎今之沙門匠之善誘道無長¶壹各信所見尠
能虛受乃至競異於一堂之¶間不和於時雍之世臣竊
<pb:KR6r0137_WYG_012-10b>
恥之況於異臣¶者乎司徒𢎞達悟有理中不以臣言為
非今¶之令望信道未篤意無前定以兩順為美不¶斷為
大俟此而制河可清矣慧嚴道生本自¶不企慧觀似悔
始位伏度聖心已當有在¶今不望明詔孤發但令聖㫖
粗達宰相則下¶觀而化孰曰不允皇風方當逺暢文軌
將¶就大同小異雖微漸不可長青青不伐將尋¶斧柯故
宜自邇及逺令無思不服江左中興¶髙座来遊愛樂華
夏不言此制釋公信道最¶篤不苦其節思而不改容有
<pb:KR6r0137_WYG_012-11a>
其㫖羅什卓犖¶不羈不可測落髮而不偏踞如復可尋¶
禪師初至詣闕求通欲以故牀入踞理不可<md:KR6r0137_T_012-0079a>¶開故不許
其進後東安衆集果不偏食此即¶先朝舊事臣所親見
者也謹啓¶
　　又
臣言陛下近遊祗洹臣固請碑讚如憶¶髣髴有許法駕
既遊臣輒仰刋碑上曰皇帝¶讚正此三字而已專輒之
辠思臣所甘至於¶記福冥中未知攸濟若賜神筆數字
<pb:KR6r0137_WYG_012-11b>
臣死且¶不朽以之𢎞奬風尚有益而無損萬幾脱¶有未
暇聖㫖自可笑㖟之左史侍衛之臣寧¶無自效之心禆
諶世叔何逺之有可不勞聖¶慮亦冕旒之意也臣事乆
謝生塗已盡區區¶在心唯来世而已臣受恩深重祿賜
有餘自¶度終無報於聖世已矣葢首並結草之誠願¶陛
下哀而弗責臣言¶詔知與慧義論踞食近亦粗聞率意
不異来¶㫖但不看佛經無經制以所見耳不知慧嚴¶云
何道生便是懸同慧觀似未肯悔其始位¶也比自可與
<pb:KR6r0137_WYG_012-12a>
諸道人更求其中邪祗洹碑讚¶乃不憶相許既非所習
加以無暇不獲相¶酬甚以為恨¶
　　¶又
臣言奉被明詔&KR0762;懼屏營營穴偏見不足¶陳聞直以事
已上達不寧寢默今敇又令更¶求其中是用猖狂復申
本懷臣謂理之所在¶幸可不以文害意五帝不相襲禮
三王不沿¶其樂革命隨時其義並大莊周以古今譬¶舟
車孟軻以專信書不如無書是故證羊非¶直聞斯兩用
<pb:KR6r0137_WYG_012-12b>
大道之行天下為家臣之區區¶一堂之同而況異俗偏
制本非中庸之教¶生義觀得蒙𢎞接聖㫖脫有下問望
其依<md:KR6r0137_T_012-0079b>¶理上酬不敢以多自助取長於人慧觀荅臣¶都無
理據唯襃臣以過言貶臣以干非推¶此疑其必悔未便
有反善怗辤臣𢎞亦謂為¶然慧義𢎞陣已崩走伏路絶
恃此為救難乎¶自免況復司契在上道辤知窮臣近難
慧觀¶輒復上呈如左臣以愚鄙將智而耄豈惟言¶之不
中深懼不覺其惽侍衛之臣實時之望¶既不能矜臣此
<pb:KR6r0137_WYG_012-13a>
意又不能誨臣不逮此皆臣¶自招之自咎而已伏願¶陛
下録其一往之至不以知拙為辠復敦¶冒昧干穢竊恃
古典不加刑之耳¶
　　奏沙門不應盡敬¶表(有序/)　　　晉何充等
晉咸康六年成帝幼冲庾氷輔政謂沙門應¶盡敬王者
尚書令何充等議不應敬下禮官¶詳議博士議與充同
門下承氷㫖為駮尚書¶令何充及僕射褚翌諸葛恢尚
書馮懷謝廣等¶奏沙門不應盡敬¶
<pb:KR6r0137_WYG_012-13b>
尚書令冠軍撫軍都鄉侯臣充散騎常侍左僕射長平
伯臣翌散騎常侍右僕射建安伯臣恢尚書闗中侯臣
懷守尚書昌安子臣廣等言世祖武皇帝以盛明革命
肅祖明皇帝聰聖𤣥覽豈于時沙門不易屈膝顧以不
變其修善之法所以通天下之志也愚謂宜遵承先帝
故事於義為長
　　代晉成帝沙門不應盡敬詔　　　晉庾氷
夫萬方殊俗神道難辨有自来矣達觀&KR0342;通誠當無怪
<pb:KR6r0137_WYG_012-14a>
況跪拜之禮何必尚然當復原先王所以尚之之意豈
直好此屈折而坐遘槃辟哉固不然矣因父子之敬建
君臣之序制法度崇禮秩豈徒然哉良有以矣既其有
以將何以易之然則名禮之設其無情乎且今果有佛
邪將無佛邪有佛邪其道固𢎞無佛邪義將何取縱其
信然將是方外之事方外之事豈方内所體而當矯形
骸違常務易禮典棄名教是吾所甚疑也名教有由来
百代所不廢昧旦丕顯後世猶殆殆之為弊其故難尋
<pb:KR6r0137_WYG_012-14b>
而今當逺慕芒昧依稀未分棄禮於一朝廢教於當世
使夫凡流慠逸憲度又是吾之所甚疑也縱其信然縱
其有之吾將通之於神明得之於胷懷耳軌憲宏模固
不可廢之於正朝矣凡此等𩔖皆晉民也論其才智又
常人也而當因所說之難辨假服飾以陵度抗殊俗之
慠禮直形骸於萬乘又是吾所弗取也諸君並國器也
悟言則當測幽微論治則當重國典茍其不然吾將何
述焉
<pb:KR6r0137_WYG_012-15a>
　　沙門不應盡敬表　　　　　　　何充等
尚書令冠軍撫軍都鄉侯臣充散騎常侍左¶僕射長平
伯臣翌散騎常侍右僕射建安伯¶臣恢尚書關中侯臣
懷守尚書昌安子臣廣¶等言¶¶¶¶¶¶¶<md:KR6r0137_T_012-0079c>¶¶¶¶¶¶¶¶¶¶¶¶¶¶¶¶¶¶¶¶¶¶詔書如右臣等闇短不足
以讚揚聖㫖¶宣暢大義伏省明詔震懼屏營輒共尋詳
有¶佛無佛固非臣等所能定也然尋其遺文鑽<md:KR6r0137_T_012-0080a>¶其要㫖
五戒之禁實助王化賤昭昭之名¶行貴冥冥之潛操行
德在於忘身抱一心之¶清妙且興自漢世迄于今日雖
<pb:KR6r0137_WYG_012-15b>
法有隆衰而¶弊無妖妄神道經乆未有其比也夫詛有
損¶也祝必有益臣之愚誠實願塵露之微增潤¶嵩岱區
區之況上禆皇極今一令其拜遂¶壞其法令修善之俗
廢於聖世習俗生常必¶致愁懼隱之臣心竊所未安臣
雖矇蔽豈敢¶以偏見疑誤聖聽直謂世經三代人更明
聖¶今不為之制無虧王法而幽冥之格可無壅¶滯是以
復陳愚誠乞垂省察謹啓¶
　　重代晉成帝沙門不應盡敬詔¶　　　庾氷
<pb:KR6r0137_WYG_012-16a>
省所陳具情㫖幽昧之事誠非寓言所盡然¶其較畧及
大人神常度粗復有分例耳大都¶百王制法雖質文隨
時然未有以殊俗參治¶怪誕雜化者也豈曩聖之不達
而来聖之宏¶通哉且五戒之才善粗擬似人倫而更於
世¶主畧其禮敬邪禮重矣敬大矣為治之綱盡¶於此矣
萬乘之君非好尊也區域之民非好¶卑也而卑尊不陳
王教不得不一二之則亂¶斯曩聖所以憲章體國所宜
不惑也通才博¶采往往備其事修之家可以修之國及
<pb:KR6r0137_WYG_012-16b>
朝則¶不可斯豈不逺也省所陳果亦未能了有之¶與無
矣縱其了猶謂不可以參治而況都無¶而當以兩行邪¶
　　重奏沙門不應盡敬表　　　　　何充等¶
臣等雖誠暗蔽不通逺㫖至於乾乾夙夜思¶循王度寧
茍執偏管而亂大倫直以漢魏逮¶晉不聞異議尊卑憲
章無或暫虧也今沙門<md:KR6r0137_T_012-0080b>¶之愼戒專專然及為其禮一而
已矣至於守¶戒之篤者亡身不吝何敢以形骸而慢禮
敬¶哉每見燒香咒願必先國家欲福祐之隆情¶無極已
<pb:KR6r0137_WYG_012-17a>
奉上崇順出於自然禮儀之簡葢是¶專一守法是以先
聖御世因而弗革也天網¶恢恢踈而不失臣等慺慺以
為不令致拜於¶法無虧因其所利而惠之使賢愚莫敢
不用¶情則上有天覆地載之施下有守一修善之¶人謹
復陳其愚淺願蒙省察謹啓(于時庾氷議/寢竟不施敬)¶
　　與八座論沙門敬事¶書　　　　　　桓𤣥
𤣥再拜白頓首八日垂至舊諸沙門皆不敬¶王者何庾
雖已論之而並率所見未是以理¶屈也庾意在尊主而
<pb:KR6r0137_WYG_012-17b>
理據未盡何出於¶偏信遂淪名體夫佛之為化雖誕以
茫浩推¶于視聽之外然以敬為本此處不異葢所¶期者
殊非敬恭宜廢也老子同王侯於三大¶原其所重皆在
於資生通運豈獨以聖人在¶位而比稱二儀哉將以天
地之大德曰生通¶生理物存乎王者敬尊其神器而禮
實惟¶隆豈是虛相崇重義存君御而已哉沙門之¶所以
生生資存亦日用於理命豈有受其德¶而遣其禮沾其
惠而廢其敬哉既理所不¶容亦情所不安一代之大事
<pb:KR6r0137_WYG_012-18a>
宜共求其衷想¶復相與研盡之比八日令得詳定也桓
𤣥再¶拜頓首
　　荅桓𤣥論沙門敬¶事¶書　　　　晉桓謙等
中軍將軍尚書令宜陽開國侯桓謙等惶恐¶死罪奉誨
使沙門致敬王者何庾雖論意未<md:KR6r0137_T_012-0080c>¶究盡此是大事宜使
允中實如雅論誨然佛¶法與老孔殊趣禮教正乖人以
髮膚為重¶而髠削不疑出家棄親不以色養為孝土木¶
形骸絶欲止競不期一生要福萬劫世之所¶貴已皆落
<pb:KR6r0137_WYG_012-18b>
之禮教所重意悉絶之資父事君¶天屬之至猶離其親
愛豈得致禮萬乘勢¶自應廢彌歴三代置其絶羈當以
神明無方¶亦不以涯檢視聽之外或别有理今便使¶其
致恭恐應革者多非惟拜起又王者奉法¶出於敬信其
理而變其儀復是情所未了即¶而容之乃是在宥之𢎞
王令以别荅公難孔¶國張敞在彼想已面諮所懷道寶
諸道人並¶足酬對髙㫖下官等不諳佛理率情以言愧¶
不足覽謙等惶恐死罪¶
<pb:KR6r0137_WYG_012-19a>
　　與王中令難沙門應敬王事　　　　桓𤣥¶
沙門抗禮至尊正自是情所不安一代大事¶宜共論盡
之今與八座書向已送都今付此¶信君是宜在此理者
遲聞德音¶
　　荅桓太尉　　　　　　　　　　　王謐¶
領軍將軍吏部尚書中書令武岡男王謐惶¶恐死罪奉
誨及道人抗禮至尊并見與八座¶書具承髙㫖容音之
唱辭理兼至近者亦粗¶聞公道未獲究盡尋何庾二㫖
<pb:KR6r0137_WYG_012-19b>
亦恨不悉以¶為二論漏於偏見無曉然厭心處眞如雅
誨¶夫佛法之興出自天竺宗本幽遐難以言辨<md:KR6r0137_T_012-0081a>¶既渉乎
教故可畧而言耳意以為殊方異俗¶雖所安每乖至於
君御之理莫不必同今沙¶門雖意深於敬不以形屈為
禮迹充率土而¶&KR0208;超方内者矣是以外國之君莫不降
禮良¶以道在則貴不以人為輕重也尋大法宣流¶為日
諒久年踰四百歴代有三雖風移政易¶而𢎞之不異豈
不以獨絶之化有日用於陶¶漸清約之風無害於隆平
<pb:KR6r0137_WYG_012-20a>
者乎故王者拱已¶不悢悢於缺戸沙門保眞不自疑於
誕世者¶也承以通生理物在乎王者考諸理歸實如¶嘉
論三復德音不能巳巳雖欲奉酬言將無¶寄猶以為功
髙者不賞惠深者忘謝雖復一¶拜一起亦豈足荅濟通
之德哉公眷眄未遺¶猥見逮問輒率陳愚管不致嫌於
所奉耳願¶不以人廢言臨白反側謐惶恐死辠¶
　　難王中令　　　　　　　　　　　桓𤣥¶
来示云沙門雖意深於敬而不以形屈為¶體難曰沙門
<pb:KR6r0137_WYG_012-20b>
之敬豈皆畧形存心懴悔禮¶拜亦篤於事爰暨之師逮
于上座與世人揖¶跪但為小異其制耳既不能忘形於
彼何為¶忽儀於此且師之為理以資悟為德君道通¶生
則理宜在本在三之義豈非情理之極哉¶
来示云外國之君莫不降禮良以道在則貴¶不以人為
輕重也¶難曰外國之君非所宜喻而佛教之興亦其¶㫖
可知豈不以六夷驕强非常教所化故¶大設靈竒使其
畏服既畏服之然後順軌此¶葢是本懼鬼神福報之事
<pb:KR6r0137_WYG_012-21a>
豈是宗𤣥妙之道¶邪道在則貴將異於雅㫖豈得被其
法服便<md:KR6r0137_T_012-0081b>¶道在其中若以道在然後為貴就如君言聖¶人
之道道之極也君臣之敬愈敦於禮如此¶則沙門不敬
豈得以道在為貴哉¶
来示云歴年四百歴代有三而𢎞之不異豈¶不以獨絶
之化有日用於陶漸清約之風無¶害於隆平者乎¶難曰
歴代不革非所以為證也曩者晉人畧¶無奉佛沙門徒
衆皆是諸胡且王者與之不¶接故可任其方俗不為之
<pb:KR6r0137_WYG_012-21b>
檢耳今主上奉佛¶親接法事事異於昔何可不使其禮
有凖日¶用清約有助于教皆如君言此葢是佛法之¶功
非沙門傲誕之所益也今篤以祗敬將¶無彌濃其助哉¶
来示云功髙者不賞惠深者忘謝雖復一拜¶一起豈足
荅濟通之恩¶難曰夫理至無酬誠如来示然情在罔極
則¶敬自從之此聖人之所以緣情制禮而各通¶其寄也
若以功深惠重必畧其謝則釋迦之¶德為是深邪為是
淺邪若淺邪不宜以小道¶而亂大倫若深邪豈得彼肅
<pb:KR6r0137_WYG_012-22a>
其恭而此弛其¶敬哉¶
　　荅¶桓太尉　　　　　　　　　　晉王謐
難曰沙門之敬豈皆畧形存心懺悔禮拜亦¶篤於事哉¶
荅曰夫沙門之道自以敬為主但津塗既殊¶義無降屈
故雖天屬之重形體都盡也沙¶門所以推宗師長自相
崇敬者良以宗致既¶同則長幼成序資通有係則事與
心應原佛¶法雖曠而不遺小善一分之功報亦應之積<md:KR6r0137_T_012-0081c>¶
毫成山義斯著矣¶
<pb:KR6r0137_WYG_012-22b>
難曰君道通生則理應在本在三之義豈非¶情理之極
哉¶荅曰夫君道通生則理同造化夫陶鑄敷氣¶功則𢎞
矣而未有謝惠於所禀厝感於理本¶者何良以冥本幽
絶非物象之所舉運通¶禮妙豈麤迹之能酬是以夫子
云可使由¶之不可使知之此之謂也¶
難曰外國之君非所應喻佛教之興亦其㫖¶可知豈不
以六夷驕强非常教所化故大設¶靈奇使其畏服¶荅曰
夫神道設教誠難以言辨意以為大設¶靈竒示以報應
<pb:KR6r0137_WYG_012-23a>
此最影響之實理佛教之根¶要今若謂三世為虛誕罪
福為畏懼則釋迦¶之所明殆將無寄矣常以為周孔之
化救其¶甚弊故言迹盡乎一生而不開萬物之塗¶然逺
探其㫖亦往往可尋孝悌仁義明不謀¶而自周四時之
生殺則矜慈之心見又屢¶抑仲由之問亦似有深㫖但
教體既殊故此¶處常昧耳靜而求之殆將然乎殆將然
乎¶
難曰君臣之敬愈敦於禮如此則沙門不敬¶豈得以道
<pb:KR6r0137_WYG_012-23b>
在為貴哉¶荅曰重尋髙論以為君道運通理同三大是¶
以前條已粗言意以為君人之道竊同髙㫖¶至於君臣
之敬則理盡名教今沙門既不臣¶王侯故敬與之廢耳¶
難曰歴代不革非所以為證也曩者晉人畧¶無奉佛沙
門徒衆皆是諸胡且王者與之不¶接故可任其方俗不
為之檢耳<md:KR6r0137_T_012-0082a>¶荅曰前所以云歴有年代者正以容養之¶道
要當有以故耳非謂已然之事無可改之¶理也此葢言
勢之所至非畫然所據也胡¶人不接王者又如髙唱前
<pb:KR6r0137_WYG_012-24a>
代之不論或在於¶此邪¶
難曰此葢是佛法之功非沙門傲誕之所益¶今篤以祗
敬將無彌濃其助哉¶荅曰敬尋来論是不誣佛理也但
傲誕之迹¶有虧大化誠如来誨誠如来誨意謂沙門之¶
道可得稱異而非傲誕今若以千載之末淳風¶轉薄横
服之徒多非其人者敢不懷愧今但¶謂自理而黙差可
遺人而言道耳前荅云不¶以人為輕重微意在此矣¶
難曰若以功深惠重必畧其謝則釋迦之¶德為是深邪
<pb:KR6r0137_WYG_012-24b>
為是淺邪若淺邪不宜以小道¶而亂大倫若深邪豈得
彼肅其恭而此弛其¶敬哉¶荅曰以為釋迦之道深則深
矣而瞻仰之徒¶彌篤其敬者此葢造道之倫必資行功
行功¶之美莫尚於此如斯乃積行之所因来世之¶關鍵
也且致敬師長功猶難抑況擬心宗極¶而可替其禮哉
故雖俯仰累劫而非謝惠之¶謂也¶
　　難王中令　　　　　　　　　　　桓𤣥¶
省示猶復未釋所疑因来告復粗有其難夫¶情敬之理
<pb:KR6r0137_WYG_012-25a>
豈容有二皆是自内以及外耳既¶入於有情之境則不
可得無也若如来言王¶者同之造化未有謝惠於所稟
厝感於理本¶是為功𤣥理深莫此之大也則佛之為化
復<md:KR6r0137_T_012-0082b>¶何以過兹而来論云津塗既殊則義無降屈¶宗致既
同則長幼成序資通有係則事與心¶應若理在已本德
深居極豈得云津塗之異¶而云降屈邪宗致為是何邪
若以學業為宗¶致者則學之所學故是發其自然之性
耳茍¶自然有在所由而禀則自然之本居可知矣¶資通
<pb:KR6r0137_WYG_012-25b>
之悟更是發瑩其末耳事與心應何得¶在此而不在彼¶
又云周孔之化救其甚弊故盡於一生而不¶開萬劫之
塗夫以神竒為化則其教易行異¶於督以仁義盡於人
事也是以黄巾妖惑之¶徒皆赴者如雲若此為實理行
之又易聖人¶何緣捨所易之實道而為難行之末事哉
其¶不然也亦以明矣將以化教殊俗理在權濟¶恢誕之
談其&KR0208;可知又云君臣之敬理盡名¶教今沙門既不臣
王侯故敬與之廢何為其¶然夫敬之為理上紙言之詳
<pb:KR6r0137_WYG_012-26a>
矣君臣之敬皆¶是自然之所生理篤於情本豈是名教
之事¶邪前論已云天地之大德曰生通生理物存¶乎王
者茍所通在斯何得非自然之所重哉¶又云造道之倫
必資功行積行之所因来世¶之關鍵也擬心宗極不可
替其敬雖俯仰累¶劫而非謝惠之謂請復就来㫖而借
以為難¶如来告是敬為行首是敦敬之重也功行¶者當
計其為功之勞耳何得直以珍仰釋迦¶而云莫尚於此
邪惠無所謝達者所不惑但¶理根深極情敬不可得無
<pb:KR6r0137_WYG_012-26b>
耳臣之敬君豈謝¶惠者邪¶
　　荅<md:KR6r0137_T_012-0082c>¶桓太尉　　　　　　　　　　　王謐
奉告并垂重難具承髙㫖此理微緬至難厝¶言又一代
大事應時詳盡下官才非拔幽特¶乏研析且妙難精詣
益增茫惑但髙㫖既¶臻不敢黙已輙復率其短見妄酬
来誨無以¶啓發容致祇用反側願復詢諸道人通才蠲¶
其不逮公云宗致為是何邪若以學業為宗¶致者則學
之所學故是發其自然之性耳¶茍自然有在所由而稟
<pb:KR6r0137_WYG_012-27a>
則自然之本居可知¶矣今以為宗致者是所&KR0208;之至道
學業者日¶用之筌蹄今將欲&KR0208;彼至極不得不假筌蹄¶
以自運耳故知所假之功未是其絶處也夫¶積學以之
極者必階麤以及妙魚獲而筌廢¶理斯見矣公以為神
竒之化易仁義之功難¶聖人何緣捨所易之實道而為
難行之末事¶哉其不然也亦以明矣意以為佛之為教
與¶内聖永殊既云其殊理則無並今論佛理¶故當依其
宗而立言也然後通塞之塗可得¶而詳矣前荅所以云
<pb:KR6r0137_WYG_012-27b>
仁善之行不殺之㫖其¶若似可同者故引以就此耳至
於發言抗論¶津徑所歸固難得而一矣然愚意所見乃¶
更以佛教為難也何以言之今内聖所明以¶為出其言
善應若影響如其不善千里違之¶如此則善惡應於俄
頃禍福交於目前且為¶仁由已𢎞之則是而猶有棄正
而即邪背道¶而從欲者矣況佛教喻一生於彈指期要
終¶于永劫語靈異之無位設報應於未兆取¶之能信不
亦難乎是以化暨中國悟之者¶尠¶故本起經云正言似
<pb:KR6r0137_WYG_012-28a>
反此之謂矣公云行<md:KR6r0137_T_012-0083a>¶功者當計其為功之勞何得直以
珍仰釋迦¶而云莫尚於此邪請試言曰以為佛道𢎞曠¶
事數彌繁可以練神成道非唯一事也至於¶在心無倦
於事能勞珍仰宗極便是行功之¶一耳前荅所以云莫
尚於此者自謂擬心宗¶轍其理難尚非謂禮拜之事便
為無取也¶但既在未盡之域不得不有心於希通雖一¶
分之輕微必終期之所須也公云君臣之¶敬皆是自然
之所生理篤於情本豈是名教¶之事邪敬戢髙論不容
<pb:KR6r0137_WYG_012-28b>
間然是以前荅云君¶人之道竊同髙㫖者意在此也至
於君臣之¶敬事盡揖拜故以此為名教耳非謂相與之¶
際盡於形迹也請復重伸以盡微意夫太上¶之世君臣
已位自然情愛則義著化本于斯¶時也則形敬蔑聞君
道虛運故相妄之理¶泰臣遇冥陶故事盡於知之因此
而推形¶敬不與心為影響殆將明矣及親譽既生兹¶禮
乃興豈非後聖之制作事與時應者乎此¶理虛邈良難
為辨如其未允請俟髙尚¶
<pb:KR6r0137_WYG_012-29a>
　　與王中令書　　　　　　　　　　桓𤣥
来¶¶難手筆甚佳殊為斐然可以為釋疑處殊¶是未至也
遂相攻難未見其已今復料要明¶在三之理以辨對輕
重則敬否之理可知¶想研微之功必在苦愈析耳八日
已及今與右¶僕射書便令施行敬事尊主之道使天下
莫¶不敬雖復佛道無以加其尊豈不盡善邪事¶雖已行
無預所論宜究也想諸人或更有精析¶耳可以示仲文¶
　　重難<md:KR6r0137_T_012-0083b>¶王中令　　　　　　　　　　桓𤣥
<pb:KR6r0137_WYG_012-29b>
比獲来示并諸人所論並未有以釋其所疑¶就而為難
殆以流遷今復重伸前意而委曲¶之想足有以頓白馬
之轡知辨制之有耳¶夫佛教之所重全以神為貴是故
師徒相宗¶莫二其倫凡神之明闇各有本分分之所資¶
禀之有本師之為功在於發悟譬猶荆璞而¶瑩拂之耳
若質非美玉琢磨何益是為美惡¶存乎自然深德在於
資始拂瑩之功實已¶求焉既懷玉在中又匠以成器非
君道則¶無以伸遂此生而通其為道者也是為在三¶之
<pb:KR6r0137_WYG_012-30a>
重而師為之末何以言之君道兼師而師¶不兼君教以
𢎞之法以齊之君之道也豈不¶然乎豈可以在理之輕
而奪宜尊之敬三復¶其理愈所疑駭制作之㫖將在彼
而不在此¶錯而用之其弊彌甚想復領其&KR0208;而貴其事¶
得之濠上耳¶
　　重荅¶桓太尉　　　　　　　　　　王謐
重虧嘉誨云佛之為教以神為貴神之明闇¶各有本分
師之為理在於發悟至於君道則¶可以伸遂此生通其
<pb:KR6r0137_WYG_012-30b>
為道者也示為師無¶該通之美君有兼師之徳𢎞崇主
之大禮折¶在三之深淺實如髙論實如髙論下官近所¶
以脫言鄙見至於往反者緣顧問既萃不容¶有隱乃更
成别辯一理非但習常之惑也既¶重研妙㫖理實恢邈
曠若發蒙於是乎在¶承已命庾恒施行其事至敬時定
公私幸甚¶下官瞻仰所悟義在擊節至於濠上之誨不¶
敢當命也¶
　　與逺法師書　　　　　　　　　　桓𤣥<md:KR6r0137_T_012-0083c>¶¶
<pb:KR6r0137_WYG_012-31a>
沙門不敬王者既是情所不了於理又是所¶未諭一代
大事不可令其體不允近與八座¶書今示君君可述所
以不敬意也此便當行¶之於事一二令詳遣想君必有
以釋其所疑¶耳王領軍大有任此意近亦同遊謝中面
共¶諮之所據理殊未釋所疑也令郭江州取君¶荅可㫖
付之¶
　　荅桓¶太尉書　　　　　　　　　釋慧逺
詳省别告及八座書問沙門所以不敬王者¶意義在尊
<pb:KR6r0137_WYG_012-31b>
主崇上逺存名體微引老氏同王¶侯於三大以資生運
通之道故宜重其神¶器若推其本以尋其源咸禀氣於
兩儀受形¶於父母則以生生通運之道為𢎞資存日用¶
之理為大故不宜受其德而遺其禮沾其惠¶而廢其敬
此檀越立意之所據貧道亦不異¶於髙懷求之於佛教
以尋沙門之道理則不¶然何者佛經所明凡有二科一
者處俗𢎞教¶二者出家修道處俗則奉上之禮尊親之
敬¶忠孝之義表於經文在三之訓彰於聖典¶斯與王制
<pb:KR6r0137_WYG_012-32a>
同命有若符契此一條全是檀越¶所明理不容異也出
家則是方外之賔迹絶¶於物其爲教也達患累緣於有
身不存身以¶息患知生生由於禀化不順化以求宗求
宗¶不由於順化故不重運通之資息患不由於¶存身故
不貴厚生之益此理之與世乖道之¶與俗反者也是故
凡在出家皆隱居以求其¶志變俗以達其道變俗服章
不得與世<md:KR6r0137_T_012-0084a>¶典同禮隱居則宜髙尚其跡夫然故能拯溺¶
族於沈流拔幽根於重劫逺通三乘之津¶廣開人天之
<pb:KR6r0137_WYG_012-32b>
路是故内乖天屬之重而不違¶其孝外闕奉主之恭而
不失其敬若斯人者¶自誓始於落簪立志成於暮歲如
令一夫全¶德則道洽六親澤流天下雖不處王侯之位¶
固已恊契皇極大庇生民矣如此豈坐受其¶德虛沾其
惠與夫尸祿之賢同其素餐者哉¶檀越頃者以有其服
而無其人故澄清簡練¶容而不雜此命既宣皆人百其
誠遂之彌深¶非言所喻若復開出處之迹以𢎞方外之
道¶則虛襟者挹其遺風漱流者味其餘津矣若¶澄簡之
<pb:KR6r0137_WYG_012-33a>
後猶不允情其中或眞偽相冒涇渭¶未分則可以道廢
人固不應以人廢道以道¶廢人則宜去其服以人廢道
則宜存其禮禮¶存則制教之㫖可尋跡廢則遂志之歡
莫由¶何以明其然夫沙門服章法用雖非六代之¶典自
是道家之殊制俗表之名器名器相渉¶則事乖其本事
乖其本則禮失其用是故愛¶夫禮者必不虧其名器得
之不可虧亦有自¶来矣夫遠遵古典者猶存告朔之餼
羊餼羊¶猶可以存禮豈況如来之法服邪推此而言¶雖
<pb:KR6r0137_WYG_012-33b>
無其道必宜存其禮禮存則法可𢎞法可¶𢎞則道可尋
此古今所同不易之大法也又¶袈裟非朝宗之服鉢盂
非廊廟之器軍國異¶容戎華不雜剃髮毁形之人忽厮
諸夏之¶禮則是異𩔖相渉之象亦竊所未安檀越奇¶韻
挺於弱年風流邁於季俗猶㕘究時賢以¶求其中此而
推之必不以人廢言貧道西<md:KR6r0137_T_012-0084b>¶垂之年假日月以待盡情
之所惜豈存一已¶茍悋所執葢欲令三寶中興於命世
之運明¶德流芳於百代之下耳若一旦行此佛教長¶淪
<pb:KR6r0137_WYG_012-34a>
如来大法於兹泯滅天人感歎道俗革心¶矣貧道幽誠
所期復將安寄緣眷遇之隆故¶殫其所懷執筆悲懣不
覺涕泗横流¶
　　重荅逺法師書　　　　　　　　　桓𤣥¶
知以方外遺形故不貴為生之益求宗不由¶順化故不
重運通之資又云内乖天屬之重¶而不違其孝外闕奉
主之恭而不失其敬若¶如来言理本無重則無緣有致
孝之情事非¶資通不應復有致恭之義君親之情許其
<pb:KR6r0137_WYG_012-34b>
未¶盡則情之所寄何為絶之夫累著在於心滯¶不由形
敬形敬葢是心之所用耳若乃在其¶本而縱以形敬此
復所未之諭又云佛教兩¶𢎞亦有處俗之教或澤流天
下道洽六親固¶以恊贊皇極而不虛沾其德矣夫佛敬
存¶行各以事應因緣有本必至無差者也如此¶則為道
者亦何能違之哉是故釋迦之道不¶能超白淨於津梁
雖未獲須陀故是同國人所¶蒙耳就如来言此自有道
深德之功固非今¶之所謂宜教者所可擬議也来示未
<pb:KR6r0137_WYG_012-35a>
能共求¶其理便大致慨然故是未之喻也想不¶惑留常
之滯而謬情理之用耳¶
　　許沙門不致禮詔¶　　　　　　　　桓𤣥
門下佛法宏誕所不能了推其篤至之情故¶寧與其敬
耳今事既在己茍所不了且當寧¶從其畧諸人勿復使
禮也便皆使聞知¶
　　荅桓𤣥詔　　　　　　　　　晉(卞嗣之/袁恪之)
十二月三日<md:KR6r0137_T_012-0084c>¶侍中臣卞嗣之給事黄門侍中臣袁恪之
<pb:KR6r0137_WYG_012-35b>
言詔¶書如右神道冥昧聖詔幽遠陛下所𢎞者大¶爰逮
道人奉佛者耳率土之民莫非王臣而¶以向化法服便
抗禮萬乘之主愚情所未安¶拜起之禮豈虧其道尊卑
大倫不宜都廢若¶許其名教之外闕其拜敬之儀者請
一斷引¶見啓可紀識謹啓¶
　　詔　　　　　　　　　　　　　　桓𤣥
何緣爾便宜奉詔¶
　　荅桓𤣥詔　　　　　　　　馬範卞嗣之
<pb:KR6r0137_WYG_012-36a>
太亨二年十二月四日門下通事令史臣馬¶範¶侍中臣
嗣之言啓事重被明詔崇沖挹之¶至復謙光之道愚情
眷眷竊有未安治道¶雖殊理至同歸尊君尊親法教不
乖老子稱¶四大者其尊一也沙門所乘雖異跡不超世¶
豈得不同乎天民陛下誠欲𢎞之於上然卑¶髙之禮經
治之典愚謂宜俯順羣心永為来¶式請如前所啓謹啓¶
　　詔　　　　　　　　　　　　　　桓𤣥
置之使自己亦是兼愛九流各遂其道也¶
<pb:KR6r0137_WYG_012-36b>
　　荅桓𤣥詔　　　　　　　　　　卞嗣之
侍中祭酒臣嗣之言重被明詔如右陛下至¶德圎虛使
吹萬自己九流各徇其美顯昧竝¶極其致靈澤幽流無
思不懷羣方所以資¶通天人所以交暢臣聞佛教以神
慧為本導¶達為功自斯已還葢是斂麤之用耳神理¶緬
邈求之於自形而上者䖍肅拜起無虧於¶戒若行道不
失其為恭王法齊敬於率¶土道憲兼隆内外咸得矣臣
前受外任聽承¶踈短乃不知去春已有明論近在直被
<pb:KR6r0137_WYG_012-37a>
詔便¶率其愚情不懼允合還此方見斯事屢經神¶筆宗
致悠邈理析微逺非臣駑鈍所能擊讚<md:KR6r0137_T_012-0085a>¶沙門抗禮已行
之前代今大明既升道化無¶外經國大倫不可有闕請
如先所啓攝外¶施行謹啓¶
　　詔　　　　　　　　　　　　　　桓𤣥
自有内外兼𢎞者何其於用前代理卿區區¶惜此更非
讚其道也
　　荅桓𤣥詔　　　　　　　　　　卞嗣之
<pb:KR6r0137_WYG_012-37b>
始元元年十二月二十四日侍中祭酒臣嗣之言¶重奉
詔自有内外兼𢎞者聖㫖淵通道冠百¶王伏讚仰歎非
愚淺所逮尊主祗法臣下¶之節是以拳拳頻執所守明
詔超邈遠畧常¶均臣闇短不達追用愧悚輒奉詔付外
宣攝¶遵承謹啓¶
　　¶¶¶與僚屬沙汰僧众教　　　　　¶　　桓𤣥
夫神道茫昧聖人之所不言然惟其制作所¶𢎞如將可
見佛所貴無為慇懃在於絶欲而¶比者陵遲遂失斯道
<pb:KR6r0137_WYG_012-38a>
京師競其奢淫榮觀紛¶於朝市天府以之傾匱名器為
之穢黷避役¶鍾於百里逋逃盈於寺廟乃至一縣數千
猥¶成屯落邑聚遊食之羣境積不羈之衆其所¶以傷治
害政塵滓佛教固已彼此俱弊實汚¶風軌矣便可嚴下
在此諸沙門有能伸述經¶誥暢說義理者或禁行修整
奉戒無虧恒為¶阿練若者或山居養志不營流俗者皆
足以宣¶寄大化亦所以示物以道𢎞訓作範幸兼内¶外
其有違於此者皆悉罷道所在領其户¶籍嚴為之制速
<pb:KR6r0137_WYG_012-38b>
申下之幷列上也唯廬山道¶德所居不在搜簡之例¶
　　與桓太尉論料簡沙門書<md:KR6r0137_T_012-0085b>¶　　　　釋慧遠
佛教陵遲穢雜日久每一尋思憤慨盈懷常¶恐運出非
意混然淪湑此所以夙宵歎懼忘¶寢與食者也見檀越
澄清諸道人教實應其¶本心夫涇以渭分則清濁殊流
枉以直正則¶不仁自逺推此而言符命既行必二理斯
得¶然令飾偽取容者自絶於假通之路信道懷¶眞者無
復負俗之嫌如此則道世交興三寶¶復隆於兹矣貧道
<pb:KR6r0137_WYG_012-39a>
所以寄命江南欲託有道¶以存至業之隆替實由乎人
值檀越當¶年則是貧道中興之運幽情所託已冥之在¶
昔是以前後書疏輒以慿寄為先毋尋告¶慰眷懷不忘
但恐年與時乖不盡檀越盛隆¶之化耳令故諮白數條
如别疏
經教所開凡¶有三科一者禪思入微二者諷味遺典三
者¶興建福業三科誠異皆以律行為本檀越近¶制似大
同於此是所不疑或有興福之人内¶不毁禁而迹非阿
<pb:KR6r0137_WYG_012-39b>
練若者或多誦經諷詠不絶¶而不能暢說義理者或年
已宿長雖無三科¶可記而體性貞正不犯大非者凡如
此輩皆¶是所疑今尋檀越所遣之例不應問此而外¶物
惶惑莫敢自寧故以别白夫形跡易察而¶眞偽難辨自
非逺鑒得之信難若是都邑沙¶門經檀越視聽者固無
所疑若邊局逺司識¶不及逺則未達教㫖或因符命濫
及善人此¶最其深憂若所在執法之官意所未詳又時¶
無宿望沙門可以求中得令送至大府以經¶髙鑒者則
<pb:KR6r0137_WYG_012-40a>
於理為𢎞想檀越神慮已得之於¶心直是貧道常近之
情故不能不及耳若有¶族姓子弟本非役門或世奉大
法或弱而天<md:KR6r0137_T_012-0085c>¶悟欲棄俗入道求作沙門推例尋意似不
塞¶其清塗然要須諮定使洗心向味者無復自¶疑之情
昔外國諸王多參懷聖典亦有因時¶助𢎞大化扶危救
弊信有自来矣檀越每期¶情古人故復畧叙所聞¶
　　與桓太尉論州符求沙門名¶籍書¶
　　　　　　　　　　　　　　　晉釋支遁
<pb:KR6r0137_WYG_012-40b>
隆安三年四月五日京邑沙門等頓首白夫¶標極有宗
則仰之者至理契神冥則沐浴彌¶深故尼父素室顔氏
流連豈不以道隆德盛¶直往忘返者哉貧道等雖人凡
行薄奉修三¶寶愛自天至信不待習但日損功德撫心
增¶愾賴聖主哲王復躬𢎞其道得使山居者騁¶業城傍
者閑道緣皇澤曠灑朽榦蒙榮然¶沙門之於世也猶虛
舟之寄大壑耳其来不¶以事退亦乘閑四海之内竟自
無宅邦亂則¶振錫孤遊道洽則欣然俱萃所以自逺而
<pb:KR6r0137_WYG_012-41a>
至¶良有以也將振宏綱於季世展誠心於百代¶而頃頻
被州符求沙門名籍煎切甚急未悟髙¶㫖野人易懼抱
憂實深遂使禪人失靜勤士¶廢行喪精絶氣達旦不寐
索然不知何以自¶安伏願明公扇唐風於上位待白足
於其下¶使懷道獲濟有志俱全則身亡體盡畢命此¶矣
天聽殊邈或未具簡謹以上聞伏追悚¶息¶
　　啓齊武帝論檢試僧¶事¶　　　　齊釋道盛
昔者仲尼養徒三千學天¶文者則戴圎冠學地理者則
<pb:KR6r0137_WYG_012-41b>
履方屨楚莊周<md:KR6r0137_T_012-0086a>¶詣哀公曰葢聞此國有知天文地理者
不少¶請試之哀公即宣令國内知天文者著圎冠¶知地
理者著方屨来詣門唯有孔丘一人到¶問無不對故知
餘者皆為竊服矣釋迦興世¶說四諦六度制戒威儀舍
利佛等皆得¶羅漢故知大法非為無宗但自爾已来人
根¶轉鈍去道懸逺習惑纒心若能隔意則合律¶科不爾
皆是竊服者伏願陛下聖明深恕此¶理弗就凡夫求聖
人之道昔鄭子産稱曰大¶賢尚不能收失為申徒嘉所
<pb:KR6r0137_WYG_012-42a>
譏况今末法比¶丘寧能收失若不收失毎起惡心寺之
三¶官何以堪命國有典刑願敇在所依罪治戮¶幸可不
亂聖聽盛雖老病逺慕謗未敢以¶陳聞伏紙流汗謹啓¶
　
　
　
　
　
<pb:KR6r0137_WYG_012-42b>
　
　
　
　
　
　
　
　𢎞明集卷十二
<pb:KR6r0137_WYG_012-43a>
音釋(𢎞第十二/)¶
　閬(郎宕切閬/風仙苑也)腯(陁骨切肥腯也牛/羊曰肥豕曰腯)搉(訖岳切粗略而/舉之曰揚搉)
　頫(匪父切/低頭也)窅(烏皎切/冥也)蒐(疎鳩切春/獵曰蒐)韗(許願/切)熒(烏迥切/聽熒疑)
　(惑/也)韙(于鬼切/是也)企(去智切/舉踵也)絺&KR1533;(絺丑知切細葛也/&KR1533;去㦸切麤葛也)咳&KR0329;
　(咳苦蓋切謦欬也&KR0329;都/計切鼻氣雍塞噴&KR0329;也)犖(呂角切卓/犖超絕也)羈(居宜切/絆也)㖟(音/授)
　翌(逸職/切)謐(彌畢/切)悢(力黨切不/得志也)厝(倉故切/置也)鍵(巨展切/鏁須也)餼
　(虛氣切牲/生曰餼)駑(乃都切/駑駘也)
