# -*- mode: mandoku-view -*-
#+TITLE: 弘明集
#+DATE: 2015-08-30 22:22:03
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6r0137_T_003-0018a>
#+PROPERTY: JUAN 8

¶¶<pb:KR6r0137_WYG_008-1a>
欽定四庫全書
　𢎞明集卷八¶¶
　　　　　　　　　　　　梁　釋僧祐　撰¶
　　辯惑論(并¶¶序/)　　　　　　　　　釋𤣥光¶
夫大千遐邈萬化無際塵遊夢境染惑聲華¶縁想增靄
奚識明政由淳風漓薄使衆魔紛¶競矣若矯詐謀榮必
行五逆威强導蒙必施¶六極蟲氣霾滿致患非一念東
吳遭水仙之¶厄西夷載鬼卒之名閩藪留種民之穢漢
<pb:KR6r0137_WYG_008-1b>
葉¶感思子之歌忠賢撫歎民治凌歇攬地沙草¶寧數其
罪涓流末學莫知宗本世教訛辭詭¶蔽三寶老鬼民等
詠嗟盈路皆是炎山之¶煨燼河雒之渣糝淪湑險難余
甚悼焉聊¶詮徃迹庶鏡未然照迷童於互鄉顯妙&KR0208;於¶
塵外休風冥被彼我情判豈是言聲所能攄¶寫¶
　　　禁經上價一逆¶
夫言籍雲舒貫空有之美聖賢功績何莫由¶斯實學者
之淵海生民之日月所以波崘¶菩薩慈悲等照震電光
<pb:KR6r0137_WYG_008-2a>
於炎塗弭魔賊於¶險澤汎靈舟於信風接浮生於苦海
聞道¶諸經製雜凡意教迹邪險是故不傳怪哉道<md:KR6r0137_T_008-0048b>¶化空
被禁錮觀今學者不顧嚴科但得金帛¶便與其經貧者
造之至死不覩貪利無慈逆¶莫過此又其方術穢濁不
清乃扣齒為天鼓¶咽唾為醴泉馬屎為靈薪老鼠為芝
藥資¶此求道焉能得乎昔秦皇漢武不獲輕身使¶徐福
公孫逺冥雲波祈候通仙影響無陳夫¶閑心祛欲則事
與道隣豈假驟涉之勞咽唾¶嗑齒者乎¶
<pb:KR6r0137_WYG_008-2b>
　　　妄稱真道一逆¶
夫質懋纁霞者言神丹之功開明淨智者必¶&KR1422;花之氣
雖保此為真而未能無終況復張¶陵妄稱天師既侮慢
人鬼即身受報漢興平¶未為蟒蛇所噏子衡奔尋無處
畏負清議之¶報譏乃假設權方以表靈化之迹生縻鵠¶
足置石崖頂謀事辦畢尅期發之到建安¶元年遣使告
曰正月七日天師昇𤣥都米民¶山獠蟻集閾外雲臺治
民等稽首再拜言伏¶聞聖駕𤣥都臣等長辭䕃接尸塵
<pb:KR6r0137_WYG_008-3a>
方享九幽¶方夜衡入乆之乃出詭稱曰吾旋駕辰華爾¶
各還所治淨心持行存師念道衡便密抽遊¶&KR0482;鶴直衝
虚空民獠愚戅僉言登仙販死¶利生欺罔天地¶
　　　合氣釋罪三逆¶
夫滅情去欲則道心明真羣斯班姓妄造黄¶書呪癩無
端以伏輕誚(呪曰天道畢三五成日月俱出窈窈入冥/冥¶氣入真氣通神氣布道氣行姦邪鬼賊)
(皆消亡視我者盲聽我者聾敢有謀圖我者反受其殃/我吉而彼凶¶至甲子詔冥醮録男女媟合尊卑無别吳)
(陸修静復/勤勤行此)¶乃開命門抱真人嬰兒迴戲龍虎作如此之¶
<pb:KR6r0137_WYG_008-3b>
勢用消灾散禍其可然乎其可然乎漢時儀<md:KR6r0137_T_008-0048c>¶君行此為道
觥魅亂俗被斥燉煌後至孫恩¶佚蕩滋甚士女溷漫不異
禽獸夫色塵易¶染愛結難消況交氣丹田延命仙穴肆兵
過¶玉門之禁變態窮龍虎之勢生無忠貞之節¶死有青庭
之若誠願明天檢鏡斯軰物我端¶清莫負冥詔¶
　　　俠道作亂四逆¶
夫冥宗難曉聲華易惑縁累重淵嶽德輕風¶露如黄巾
等鳶望漢室反易天明罪悉伏誅¶次有子魯復稱鬼道
<pb:KR6r0137_WYG_008-4a>
神祇不佐為野麋所突¶末後孫恩復稱紫道不以民賤
之輕欲圖帝¶貴之重作雲響於幽竇發妄想於空𤣥水
仙¶惑物枉殺老稚破國壞民豈非兇逆是以宋¶武皇帝
為之慨然乃龍飛千里虎歩三江掩¶撲羣妖不勞浹辰
含識懷懽草木春光¶
　　　章書代徳五逆¶
夫至化餘塵不可誣蔽詮諡靈&KR0334;務依明德¶道無直體
妄逐妖空輒言東行醉酒没故如¶此頑瞢寧非陋僻又
<pb:KR6r0137_WYG_008-4b>
遷逹七祖文意淺薄乞¶免擔沙石長作道鬼夫聖智窮
微有念斯照¶何煩祭酒横費紙墨若必須辭訴然後判
者¶始知道君無𤣥鑒之能天曹無天眼之照三¶官疲於
謹案伺吏勞於討捕聞其奏章本擬¶急疾而戊辰之日
上必不逹不逹太上則生¶民枉死嗚呼哀哉實為五逆¶
　　　畏鬼𢃄符妖法之極一¶
夫真心履順者妖忤革其氣是以至聖髙賢¶無情於萬
化故能洞遊金石卧宿煙霞此純¶誠感通豈佩帶使然
<pb:KR6r0137_WYG_008-5a>
哉其經辭致姱慢鬼弊<md:KR6r0137_T_008-0049a>¶云左佩太極章右佩昆吾鐵指
日則停暉¶擬鬼千里血若受黄書赤章言即是靈仙¶硠
屐入靖不朝太上至於使六甲神而跪拜¶圊厠(如郭景/純亦云)
(仙流登圊度/厄竟不免災)愚癡顛倒豈識儀¶節聞其著符昔時軍標
張角黄符子魯戴絳¶盧&KR0762;紫標孫恩孤虚並矯惑王師
終滅人鬼¶
　　　制民課輸欺巧之極二¶
夫五斗米教出自天師後生邪濁復立米民¶世人厭畏
<pb:KR6r0137_WYG_008-5b>
是以子明杜恭俱困魔蟒又塗炭¶齋者事起張魯氐夷
難化故制斯法乃驢¶&KR1345;泥中黄鹵泥面擿頭懸柳埏埴
使熟此¶法指在邊陲不施華夏至義熈初有王公其¶次
貪寶憚苦竊省打拍吳陸修静甚知源僻¶猶埿揬額懸
縻而已癡僻之極幸勿言道¶
　　　解廚纂門不仁之極三¶
夫開闉大施與物通美左道餘氣乃纂門解¶厨矜身與
食懐哤班之態昔張子魯漢中¶解福大集祭酒及諸鬼
<pb:KR6r0137_WYG_008-6a>
卒(鬼卒鬼民鬼吏鬼道此是子魯輕於民夷作¶此名也/又天師係師嗣師及三女師此是張魯自稱美也又)
(道姑道男冠女官道父道母神君種民此是合¶氣之後/贈物名也又米民米性都功祭酒此是荒時撫化名也)
(又貧道三洞法師長安僧禕作此名也又先生道民仙/¶公王秣陵縣民王靈期作也又道士蟻賊制酒米賊此)
(是世人之所目也又法師都講侍經者是陸修静傍佛/依世¶制此名也又天公地公及稱臣妾太平之道五斗)
(米道大道紫道鬼神師若仙此作賊時假威名也又膠/¶東欒大拜五利將軍雖有茅土而無臣節漢武之末不)
(復稱/之也)¶酣進過常遂致醟逸醜聲遐布逺逹岷方劉¶璋教
曰夫靈仙養命猶節松霞而厚身嗜¶味奚能尚道子魯
聞之憤恥意深罰其掃¶路世𫝊道士後㑹舉標以防斯
<pb:KR6r0137_WYG_008-6b>
難兼制厨¶令酒限三升漢末以來謂為制酒至王靈期<md:KR6r0137_T_008-0049b>¶
削除舋目先王道民並其賑錫雖有五利之¶貴更為妖
物之名¶
　　　度厄苦生虚妄之極四¶
夫質危秋蔕命薄春氷業風吹蕩蓬廻化境¶所以景公
任於縁命孫子記為行尸迷徒湫¶學不識大方至有疾
病衰禍妄甚妖祟之原¶淵鬼鸜以為災渡危厄於遐川
詹釣星於懸¶溜雪丹章於華山乃蹙顰眉貌謑詬㝠鬼¶
<pb:KR6r0137_WYG_008-7a>
云三官使者已送光歸逝者故然空喪辭¶貨斯實祭酒
規巾糈之利&KR0094;食百姓公私並¶損致使火宅驚於至聖
歸歌動於人思矣¶
　　　夢中作罪頑癡之極五¶
夫天屬化始乃識照為原棄捨身命草木非¶數然大地
丘山莫非我故塵滄川㵿漫皆是¶我淚血以此而觀誰
非親友或夢見先亡輒¶云變怪夫人鬼雖别生滅固同
恩愛之情時¶復影響羣邪無狀不識逆順召食鬼吏兵
<pb:KR6r0137_WYG_008-7b>
奏¶章斷之割截幽靈單心誰照幸願未來勿尚¶迷言使
天堂無輟食之思氷河静災念之¶聲¶
　　　輕作寒暑兇佞之極六¶
夫淵黙心口者萬行之真德而塵界衆生率¶無慈愛虓
兇邪佞符章競作懸門貼户以誑¶愚俗髙賢有識未之
安也造黄神越章用持¶殺鬼又制赤章用持殺人&KR0208;悦
世情不計殃¶罪隂謀懷嫉經有舊凖死入鐵鉗火獄生¶
出鴟鶪瘖瘂精骸惛朽淪離永劫誰知斯¶乎老鬼民輩
<pb:KR6r0137_WYG_008-8a>
道相不然事之宜質夫諫刺雖¶苦智者甘聞故畧致言
幸試三思能拂迹改<md:KR6r0137_T_008-0049c>¶圖即與大化同風矣良其不革請
俟明德備¶照聲曲以曉長夜豈是今日弱辭所陳哉¶
　　滅惑論　　　　　　　　　　　梁劉勰¶
惑造三破論者義證庸近辭體鄙拙雖至¶理定於深識
而流言惑於淺情委巷陋説誠¶不足辨又恐野聽將謂
信然聊擇其可採¶畧標雅致¶
三破論云道家之教妙在精思得一而無死¶入聖佛家
<pb:KR6r0137_WYG_008-8b>
之化妙在三昧神通無生可冀詺¶死為泥洹未見學死
而不得死者也¶滅惑論曰二教眞偽煥然易辨夫佛法
練¶神道教練形形器必終礙於一垣之裏神識¶無窮再
撫六合之外明者資於無窮教以勝¶慧闇者戀其必終
誑以仙術極於餌¶藥慧業始於觀禪禪練眞識故精妙
而泥洹¶可冀藥駐偽器故精思而翻騰無期若迺棄¶妙
寶藏遺智養身據理尋之其偽可知假使¶形翻無際神
暗鳶飛戾天寧免為鳥夫泥¶洹妙果道惟常住學死之
<pb:KR6r0137_WYG_008-9a>
談豈析理哉¶
三破論云若言太子是教主主稱螺髻使¶人除煩惱主
不棄妻使人斷種實可笑哉明¶知佛教是滅惡之術也
伏聞君子之德身體¶髮膚受之父母不敢毁傷孝之始
也¶滅惑論曰太子棄妻落髮事顯於經而反白¶為黒不
亦罔乎夫佛家之孝所苞葢逺理¶由乎心無繫於形若
愛形棄心何取於孝昔¶泰伯虞仲斷髮文身夫子兩稱
至德中權以¶俗内之賢宜修世禮斷髮讓國聖哲美談
<pb:KR6r0137_WYG_008-9b>
況¶般若之教業勝中權菩提之果理妙克讓者<md:KR6r0137_T_008-0050a>¶哉理妙
克讓故捨髮取道業勝中權故棄迹¶求心凖以兩賢無
缺於孝鑒以聖境夫何怪¶乎¶
第一破曰入國而破國者誑言説偽興造無¶費苦尅百
姓使國空民窮不助國生人減損¶況人不&KR0094;而衣不田
而食國滅人絶由此為¶失日用損費無纎毫之益五災
之害不復過¶此滅惑論曰大乗圓極窮理盡妙故明二
諦¶以遣有辨三空以標無四等𢎞其勝心六度¶振其苦
<pb:KR6r0137_WYG_008-10a>
業誑言之訕(一作/詘)豈傷日月夫塔寺之興¶闡揚靈教功
立一時而道被千載昔禹㑹諸¶侯玉帛萬國至于戰伐
存者七君更始政¶阜民户殷盛赤睂兵亂千里無煙國
滅人絶¶寧此之由宗索之時石穀十萬景武之世積¶粟
紅腐非秦末多沙門而漢初無佛法也驗¶古凖今何損
於政¶
第二破曰入家而破家使父子殊事兄弟異¶法遺棄二
親孝道頓絶憂娛各異歌哭不同¶骨血生讐服屬永棄
<pb:KR6r0137_WYG_008-10b>
悖化犯順無昊天之報¶五逆不孝不復過此¶滅惑論曰
夫孝理至極道俗同貫雖内外跡¶殊而神用一揆若命
綴俗因本修教於儒禮¶運禀道果固𢎞孝於梵業是以
諮親出家¶法華明其義聽而後學維摩標其例豈忘本¶
哉有由然也彼皆照悟神理而鑒燭人世過¶駟馬於格
言逝川傷於上哲故知瞬息盡¶養無濟幽靈學道拔親
則冥苦永滅審妙¶感之無差辨勝果之可必所以輕重
相摧去¶彼取此若乃服制所施事由追逺禮雖因心<md:KR6r0137_T_008-0050b>¶抑
<pb:KR6r0137_WYG_008-11a>
亦㳂世昔三皇至治堯舜所慕死則衣¶之以薪𦵏之中
野封樹弗修苴斬無紀豈¶可謂三皇教民棄於孝乎爰
及五帝服制煥¶然未聞堯舜執禮追責三皇三皇無責
何獨¶疑佛佛之無服理由拔苦三皇廢喪事㳂淳¶樸淳
樸不疑而㧞苦見尤所謂朝三暮四而¶喜怒交設者也
明知聖人之教觸感圓通三¶皇以淳樸無服五帝以㳂
情制喪釋迦拔苦¶故棄俗反眞檢迹異路而𤣥化同歸¶
第三破曰入身而破身人生之體一有毁傷¶之疾二有
<pb:KR6r0137_WYG_008-11b>
棄飾之苦三有不孝之逆四有絶¶種之罪五有亡體從
誡唯學不孝何故¶言哉誡令不跪父母便競從之兒先
作沙彌¶其母後作阿尼則跪其兒不禮之教中國絶¶之
何可得從¶滅惑論曰夫棲形禀識理定前業入道居俗¶
事繫因果是以釋迦出世化洽天人御國統¶家並證道
跡未聞世界普同出家良由縁感¶不二故名教有二搢
紳沙門所以殊也但¶始拔塵域理由戒定妻者愛累髮
者形飾愛¶累傷神形飾乖道所以澄神滅愛修道棄飾¶
<pb:KR6r0137_WYG_008-12a>
理出常均教必翻俗若乃不跪父母道尊故¶也父母禮
之尊道故也禮新冠見母其母拜¶之喜其備德故屈尊
禮卑也介胄之士見¶君不拜重其秉武故尊不加也緇
弁輕冠本¶無神道介胄凶器非有至德然事應加恭則¶
以母拜子勢宜停敬則臣不跪君禮典世教¶周孔所制
論其變通不由一&KR0100;況佛道之尊¶標出三界神教妙本
羣致𤣥宗以此加人實<md:KR6r0137_T_008-0050c>¶尊冠胄冠胄及禮古今不疑佛
道加敬將欲¶何怪¶
<pb:KR6r0137_WYG_008-12b>
三破論云佛舊經本云浮屠羅什改為佛徒¶知其源惡
故也所以詔為浮屠西域孽重故¶老子云化其始不欲
傷其形故絶其飾名為¶浮屠況屠割也至僧禕後改為
佛圖本舊經¶云喪門喪門由死滅之門云其法無生之
教¶名曰喪門至羅什又改為桑門僧禕又改為¶沙門沙
門由沙汰之法不足可稱¶滅惑論曰漢明之世佛經始
過故漢譯言音¶字未正浮音似佛桑音似沙聲之誤也
以¶圖為屠字之誤也羅什語通華戎識兼音義¶改正三
<pb:KR6r0137_WYG_008-13a>
豕固其宜矣五經世典學不因譯而¶馬鄭注説音字互
改是以昭穆不祀謬師¶資於周頌允塞宴安乖聖德於
堯典至教¶之深寧在兩字得意忘言莊周所領以文害¶
志孟軻所譏不原大理唯字是求宋人申束¶豈復過此¶
三破論曰有此三破之法不施中國本正¶西域何言之
哉胡人無二剛强無禮不識¶清浄不信虚無老子入關
故作形像之教化¶之又云西域麤獷欲除其愛慾故令
男不¶娶妻女不嫁夫一國伏教其生不蕃¶滅惑論曰雙
<pb:KR6r0137_WYG_008-13b>
樹晦跡形像代興固已理精無¶始而道被無窮者矣案
李叟出關運當周¶季世閉賢隱故徃而忘歸接輿避世
猶滅其¶迹況適外域孰見其蹤於是姦猾祭酒造化¶胡
之經理拙辭鄙廝𨽻所𫝊尋西胡怯弱較¶衆為優若老
子滅惡棄德用刑何愛凶惡而<md:KR6r0137_T_008-0051a>¶反滅怯弱是剛者則吐
而柔者是茹豺狼當¶路而狐狸是誅淪湑為酷覆載無
聞商鞅之¶法未至此虐伯陽之道豈其然哉且未服則¶
設像無施信順則孥戮可息既服教矣方加¶極刑一言
<pb:KR6r0137_WYG_008-14a>
失道衆偽可見東野之語其如理¶何¶
三破論云葢聞三皇五帝三王之徒何以學¶道並感應
而未聞佛教為是九皇忽之為是¶佛教未出若是佛教
未出則為邪偽不復云¶云¶滅惑論曰神化變通教體匪
一靈應感㑹隱¶現無際若縁在妙化則菩薩𢎞其道化
在麤¶縁則聖帝演其德夫聖帝菩薩隨感現應殊¶教合
契未始非佛固知三皇以來感滅而名¶隱漢明之教縁
應而像現矣若迺三皇德化¶五帝仁教此之謂道似非
<pb:KR6r0137_WYG_008-14b>
太上羲農敷治未¶聞奏章堯舜緝政寧肯書符湯武抒
㬥豈¶當餌丹五經典籍不齒天師而求授聖帝¶豈不悲
哉¶
三破論云道以氣為宗名為得一尋中原人¶士莫不奉
道今天下有奉佛者必為化度之¶餘若言非邪何以奉
佛¶滅惑論曰至道宗極理歸乎一妙法眞境本¶固無二
佛之至也則空𤣥無形而萬象並應¶寂滅無心而𤣥智
彌照幽數潛㑹莫見其極¶冥功日用靡識其然但言萬
<pb:KR6r0137_WYG_008-15a>
象既生假名遂立¶梵言菩提漢語曰道其顯跡也則金
容以¶表聖應俗則王宫以現生㧞愚以四禪¶為始進慧
以十地為階緫龍鬼而均誘涵蠢<md:KR6r0137_T_008-0051b>¶動而等慈權教無方
不以道俗乖應妙化無¶外豈以華戎阻情是以一音演
法殊譯共解¶一乗敷教異經同歸經典由權故孔釋教
殊¶而道契解同由妙故梵漢語隔而化通但感¶有精麤
故教分道俗地有東西故國限内外¶其彌綸神化陶鑄
羣生無異也固能拯拔¶六&KR0208;緫攝大千道惟至極法惟
<pb:KR6r0137_WYG_008-15b>
最尊然至道¶雖一岐路生迷九十六種俱號為道聽名
則¶邪正莫辨驗法則眞偽自分案道家立法厥¶品有三
上標老子次述神仙下襲張陵太上¶為宗尋柱史嘉遯
實惟大賢著書論道貴在¶無為理歸静一化本虚柔然
而三世弗紀¶慧業靡聞斯迺導俗之良書非出世之妙
經¶也若乃神仙小道名為五通福極生天體盡¶飛騰神
通而未免有漏壽逺而不能無終功¶非餌藥德沿業修
於是愚狡方士偽託遂滋¶張陵米賊述記昇天葛𤣥野
<pb:KR6r0137_WYG_008-16a>
豎著傳仙公愚¶斯惑矣智可罔與今祖述李叟則教失
如¶彼憲章神仙則體劣如此上中為妙猶不足¶筭況效
陵魯醮事章符設教五斗欲拯三界¶以蚊負山庸詎勝
乎標名大道而教甚於俗¶舉號太上而法窮下愚何故
知邪貪壽忌¶夭含識所同故肉芝石華譎以翻騰好色
觸¶情世所莫異故黄書御女誑稱地仙肌革盈¶虚羣生
共愛故寶惜洟唾以灌靈根避災¶苦病民之恒患故斬
縛魑魅以快愚情憑威¶恃武俗之舊風故吏兵鉤騎以
<pb:KR6r0137_WYG_008-16b>
動淺心至於¶消災淫術厭勝姦方理穢辭辱非可筆傳
事¶合氓庶故比屋歸宗是以張角李𢎞毒流<md:KR6r0137_T_008-0051c>¶漢季盧悚
孫恩亂盈晉末餘波所被實蕃有¶徒爵非通侯而輕立
民户瑞無虎竹而濫求¶租税糜費産業蠱惑士女運迍
則蠍國世¶平則蠧民傷政萌亂豈與佛同且夫&KR0314;槃大¶
品寧比𤣥妙上清金容妙相何羨鬼室空屋¶降伏天魔
不慕幻邪之詐浄修戒行豈同畢¶劵之醜積𢎞誓於方
寸孰與藏宫將於丹¶田響洪鐘於梵音豈若鳴天鼓於
<pb:KR6r0137_WYG_008-17a>
脣齒校以¶形迹精麤已懸覈以至理眞偽豈隱若以麤¶
笑精以偽謗眞是瞽對離朱曰我明也¶
　　釋三破論(十九條¶張本論/道士假  融作)　　　　釋僧順¶
論曰泥洹是死未見學死而得長生此滅¶種之化也¶釋
曰夫生生之厚至於無生則張毅單豹之¶徒是其匹矣
是以儒家云人莫不愛其死而¶患其生老氏云及吾無
身吾有何患莊周亦¶自病痛其一身此三者聖逹之流
叵以生為¶患夫欲求無生莫若泥洹泥洹者無為之妙¶
<pb:KR6r0137_WYG_008-17b>
稱談其跡也則有王宮雙樹之文語其實也¶則有常住
常樂之説子方輪迴五道何由聞¶&KR0314;槃之要或有三盲
摸象得象耳者爭云象¶如簸箕得象鼻者争云象如舂
杵雖獲象¶一方終不得全象之實子説泥洹是死眞摸¶
象之一盲矣¶
論云太子不廢妻使人斷種¶釋曰夫聖實湛然跡有表
應太子納妃於儲¶貳者葢欲示人倫之道已足遂能棄
兹大寶¶忽彼恩愛耳至如諸天夕降白驥飛城十號<md:KR6r0137_T_008-0052a>¶之
<pb:KR6r0137_WYG_008-18a>
理斯在何妻子之可有哉且世之孥孺為¶累最深饑寒
則生於盜賊飽煖則發於驕奢¶是以厲婦夕産忽求火
照唯恐似已復更¶為厲凡夫之種若厲産焉經云一切
衆生皆¶有佛性仰尋此㫖則是佛種捨家從道棄厲¶就
佛為樂為利寧復是加子迷於俗韻滯於¶重惑夢中之
夢何當曉哉¶
論云太子猶螺髻使人毁形¶釋曰在家則有二親之愛
出家則有嚴師之¶重論其愛也髮膚為上稱其嚴也剪
<pb:KR6r0137_WYG_008-18b>
落為難¶所以就芟除而歡若辭父母而長徃者葢欲¶去
此煩惱即彼無為髮膚之戀尚或可棄外¶物之徒有何
可惜哉不輕髮膚何以尊道不¶辭天屬何用嚴師譬如
喪服出紹大宗則降¶其本生隆其所後將使此子執人
宗廟之重¶割其歸顧之情還本政自一朞非恩之薄所¶
後頓伸三年實義之厚禮記云出必降者¶有愛我而厚
其例矣經云諸天奉刀持髮¶上天毁形之談是何言也
子但勇於穿鑿怯¶於尋㫖相為慨然¶
<pb:KR6r0137_WYG_008-19a>
論云子先出家母後作尼則敬其子失禮之¶甚¶釋曰出
家之人尊師重法棄俗從道寧可一¶槩而求且太子就
學父王致敬漢祖善嘉令¶之言以太皇為臣魏之髙貴
敬齊王作私¶晉之儲后臣厥父於公庭引此而判則非¶
疑矣¶
論云屠割為浮圖¶釋曰經云浮圖者聖瑞靈圖浮海而
至故云<md:KR6r0137_T_008-0052b>¶浮圖也吳中石佛汎海儵來即其事矣今¶子毁
圖像之圖為刑屠之屠則泰伯端委而¶治故無慙德仲
<pb:KR6r0137_WYG_008-19b>
雍剪髮文身從容致化遭子¶今日必羅吠聲之尤事有
似而非非而似者¶外書以仲尼為聖人内經云尼者女
也或有¶謂仲尼為女子子豈信之哉猶如屠圖之相¶𩔖
亦何以殊¶
論云喪門者死滅之門也¶釋曰門者本也明理之所出
入出入從本而¶興焉釋氏有不二法門老子有衆妙之
門書¶云禍福無門皆是㑹通之林藪機妙之淵宅¶出家
之人得其義矣喪者滅也滅塵之勞通¶神之解即喪門
<pb:KR6r0137_WYG_008-20a>
也桑當為乗字之誤耳乗門¶者即大乗門也煩想既滅
遇物斯乘故先云¶滅門末云乗門焉且八萬四千皆稱
法門奚¶獨喪桑二門哉¶
論云胡人不信虚無老子入關故作形像之¶化也¶釋曰
原夫形像始立非為教本意當由滅¶度之後係戀罔已
旃檀香像亦有明文且仲¶尼既卒三千之徒永言興慕
以有若之貌最¶似夫子坐之講堂之上令其説法門徒
諮¶仰與徃日不殊曾參勃然而言曰子起此非¶子之座
<pb:KR6r0137_WYG_008-20b>
推此而談思仰可知也羅什法師生¶自殊方聰敏淵博
善談法相襁負佛經流¶布關輔詮以眞俗二名驗以境
照雙寂振無¶為之髙風激𤣥流於未悟所謂遣之至於
無¶遣也子謂胡人不信虚無誠非篤論君子¶且强理有
優劣不係形像子以形像而語<md:KR6r0137_T_008-0052c>¶不亦攻乎異端¶
論云使一國伏教則其生不蕃今中國人士不¶以正神
自訓而取滅度之餘¶釋曰夫六戎五狄四夷八蠻不識
王化不聞¶佛法者譬如畜生事均八難方今聖主隆三¶
<pb:KR6r0137_WYG_008-21a>
五之治闡一乗之法天人同慶四海訢訢蚑¶行喙息咸
受其頼喘蠕之蟲自云得所子脱¶不自思厝言云云宜
急緘其舌亦何勞提耳¶
論云沙門者沙汰之謂也¶釋曰息心逹源號曰沙門此
則練神濯穢反¶流歸潔即沙汰之謂也子欲毁之而義
逾¶美眞可仰之彌髙鑽之彌堅者也¶
論云入國破國¶釋曰夫聖必縁感無徃非應結繩以後
民澆¶俗薄末代王教挻揚堯孔至如沙法所沾¶固助俗
<pb:KR6r0137_WYG_008-21b>
為化不待形戮而自淳無假楚撻而¶取正石主師澄而
興國古王諮勃以隆道¶破國之文從何取説¶
論云入家破家¶釋曰釋氏之訓父慈子孝兄愛弟敬夫
和妻¶柔備有六睦之美有何不善而能破家唯聞¶未學
道士有赤章呪咀發擿隂私行壇被髮¶呼天叩地不問
親踈親相厭殺此即破家¶之法矣¶
論云入身破身¶釋曰夫身之為累甚於桎梏老氏以形
骸為¶糞土釋迦以三界為火宅出家之士故宜去¶奢華
<pb:KR6r0137_WYG_008-22a>
棄名利悟逆旅之難常希寂滅之為¶樂流俗之徒反此
以求全即所謂殺生者不<md:KR6r0137_T_008-0053a>¶死生生者不生也近代有好
名道士自云神¶術過人尅期輕舉白日登天曾未數丈
横墜¶於地迫而察之正大鳥之雙翼耳真所謂不¶能奮
飛者也驗滅亡於即事不旋踵而受誅¶漢之張陵誣誷
貢髙呼曰米賊亦被夷剪¶入身破身無乃角弓乎¶
論曰歌哭不同者¶釋曰人哭亦哭俗内之冥跡臨喪能
歌方外¶之坦情原壤喪親登木而歌孔子過而不非¶者
<pb:KR6r0137_WYG_008-22b>
此亦是名教之一方耳¶
論云不朝宗者¶釋曰孔子云儒有上不臣天子下不事
公侯¶儒者俗中之一物尚能若此況沙門者方外¶之士
乎昔伯成子髙子州交伯但希𤣥慕¶道似不近屑人事¶
論云有毁傷¶之疾釋曰髮膚之解具於前荅聊更畧而
陳之凡¶言不敢毁傷者正是防其非僻觸冒憲司五¶刑
所加致有殘缺耳今沙門者服膺聖師逺¶求十地棄除
鬚髮被服法衣立身不乖揚名¶得道還度天屬有何不
<pb:KR6r0137_WYG_008-23a>
可而入毁傷之義守¶文之徒未逹文外之㫖耳輪扁尚
不移術於¶其兒予何言哉¶
論云出家者未見君子皆是避役¶釋曰噫唉何子之難
喻邪左傳云言者身之¶文莊周云言不廣不足以明道
余欲無言其¶可得乎夫出家之士皆靈根宿固德宇淵
深¶湛乎斯照確乎不拔者也是以其神凝其心¶道超然
遐想宇宙不能㸃其胷懐澹爾無寄<md:KR6r0137_T_008-0053b>¶塵垢何能攪其方
寸割慈親之重恩棄¶房櫳之歡愛虚室生白守𤣥行禪
<pb:KR6r0137_WYG_008-23b>
或頭陀林¶野委身餒獸或静節蔬餐精心無怠將勤求¶
十力超登無上解脱天羅銷散地網兆百福¶於未萌濟
蒼生於萬劫斯實大丈夫之宏圖¶非吾子所得聞也避
役之談是何言歟孔¶子頨喙三尺者雖言出於口終不
以長舌犯¶人則子之喙三尺矣何多口之為累傷人¶之
深哉¶
論云三丁二出一何無縁者¶釋曰無縁即是縁無縁生
有縁即是縁有縁¶起何以知其然邪世有闔門入道故
<pb:KR6r0137_WYG_008-24a>
曰縁有¶縁起有生不識比丘者故曰縁無縁生十六¶王
子同日出家隨父入道是則縁之所牽闔¶門頓至何其
宜出二之有哉無縁者自就¶無縁中求反諸已而已矣
子方永墜無間遑¶復論此將不欲倒置干戈乎若能反
迷殊副¶所望¶
論云道家之教育德成國者¶釋曰道有九十六種佛為
最尊梵志之徒葢¶是培塿假使山川之神能出雲雨者
亦是¶有國有家之所祀焉其云育德成國不無多¶少但
<pb:KR6r0137_WYG_008-24b>
廣濟無邊永拔塗炭我金剛一聖巍¶巍獨雄夫太極剖
判之初已自有佛但于¶時衆生因縁未動故宜且昧名
稱何以言之¶推三皇已上何容都無禮易則乾坤兩卦
履¶豫二爻便當與天地俱生雖曰俱生而名不¶俱出者
良由機感不發施用未形其理常¶在其跡不著耳中外
二聖其揆一也故<md:KR6r0137_T_008-0053c>¶法行云先遣三賢漸誘俗教後以佛
經革邪¶從正李老之門釋氏之偏裨矣經云處處自¶説
名字不同或為儒林之宗國師道士或寂¶漠無為而作
<pb:KR6r0137_WYG_008-25a>
佛事金口所説合若符契何¶為東西跳梁不避髙下邪
嗟乎外道藉我智¶慧資我神力遂欲撓亂我經文䖍劉
我教訓¶人之無良一至於此也¶
論云道者氣¶釋曰夫道之名以理為用得其理也則於
道¶為備是故沙門號曰道人陽平呼曰道士釋¶聖得道
之宗彭耼居道之末得道宗者不待¶言道而道自顯居
道之末者常稱道而道不¶足譬如仲尼博學不以一事
成名游夏之徒¶全以四科見目莊周有云生者氣也聚
<pb:KR6r0137_WYG_008-25b>
而為¶生散而為死就如子言道若是氣便當有聚¶有散
有生有死則子之道是生滅法非常住¶也常聞子道又
有合氣之事願子勿言此眞¶辱矣莊子又云道在屎溺
此屎溺之道得¶非吾子合氣之道乎¶
　
　
　
　𢎞明集卷八
<pb:KR6r0137_WYG_008-26a>
音釋(𢎞第八/)<md:KR6r0137_T_008-0054a>¶
　勰(乎頰切/人名)雒(盧各切/與洛同)渣(側加/切)糝(桑感切米/粒和羮也)嗑(胡閤切/合也)
　蕩(徒浪/切)噏(許及切/呷也)獠(魯皓/切)罥(姑泫切/罟也)戅(陟降切/愚也)觥(古/横)
　(切/)瞢(武亘切/不明也)硠(力宕/切)圊(七情切/廁也)氐(都黎切/戎種)擿(直陟切/投也)
　埏埴(埏式連切埴常職/切埏埴和土也)闉(於真切城内/曲重門也)哤(莫江/切)醟(于/平)
　(切淫/醟也)湫(子了切/偪仄也)祟(雖遂切/神禍也)謑詬(謑胡禮切詬許遘/切謑詬怒言也)糈
　(私吕切杞/人米也)㵿(胡了切/流貌)鶪(工役切/伯勞也)詺(彌正切辨/别物名也)髠(若昆/切&KR1678;)
　(髪/也)禕(兩非/切)玁狁(玁喜撿切狁余準/切玁狁匈奴名)儵(式竹切/與倐同)蚑(詰利/切蟲)
<pb:KR6r0137_WYG_008-26b>
　(行/貌)挻(丑連切/引也)唉(於開切/歎聲)
